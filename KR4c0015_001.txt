# -*- mode: mandoku-view; -*-
#+TITLE: 九家集注杜詩
#+DATE: 2015-08-24 23:46:12.889308
#+PROPERTY: ID KR4c0015
#+PROPERTY: BASEEDITION WYG    
#+PROPERTY: JUAN 卷一
<pb:KR4c0015_WYG_001-1a>¶
欽定四庫全書¶
　九家集注杜詩巻一　　　宋　郭知達　編¶
　　古詩¶
　　　奉贈韋左丞丈二十二韻(注鮑文虎云韋濟韋/嗣立子天實中授尚)¶
　　　　(書左丞史有/傳附嗣立傳)¶
紈袴不餓死(前漢班氏叙傳曰王鳯薦班伯宜勸學召/見雲昵殿上方鄉學鄭寛中張禹朝夕入)¶
(說尚書論語於金華殿中詔伯受焉數年金華之業絶/出與王許子弟為羣在於綺紈紈袴之間非其好也晉)¶
(灼曰白綺之&KR0237;人紈之袴也師古曰紈素也綺今之細/綾也並貴戚子弟之服朱買臣要曰如公等終餓死於)¶
<pb:KR4c0015_WYG_001-1b>¶
(溝中耳束趙云梁任昉奏弹劉整云以前代外戚仕因/紈袴晉  皙云丹墀歩紈袴之童東野遺白類之叟莊)¶
(子云伯夷叔齊餓死首陽之山史記云伯夷叔齊積仁/㵖行如此而餓死前漢周亞夫傳許員相之曰君後九)¶
(年而餓死鄧通傳上使善/相人者相通曰當貧餓死)儒冠多誤身(莊子曰儒者冠/圍冠者知天時)¶
(儒行曰冠章甫之冠前漢麗食其傳沛公不喜儒諸客/冠儒冠者則沛公輒解其㓂溺其中  趙云此篇雖古)¶
(詩二十二韻而第二字平側相次又多對偶紈袴不餓/死言貴冨者之享福禄儒冠多誤身言為士者之易貧)¶
(賤公詩又曰有儒愁餓死則不餓死之/反矣又曰儒術豈謀身以此之謂也)丈人試静聼賤¶
子請具陳(易師貞丈人吿注丈人嚴荘之稱應璩詩避/席跪自陳賤子實空虚鮑照東武吟主人且)¶
(勿喧賤子歌一言翮趙云呉越春秋載伍子胥謂漁父/云伊昔臨淄亭湎  託末契則相見於青州葢臨淄亭)¶
<pb:KR4c0015_WYG_001-2a>¶
(頌有熟視不見太山之形静聼不聞雷霆之聲蜀志許/靖與曺公書云豈可具陳古詩歡樂難具陳世有託名)¶
(東坡事實輙云毛遂有言賤子一一具陳之以為渾語/却不引出何書其全秩引類皆如此非特凂吾杜公又)¶
(澆蘇公而罔無識真大/雅之厄學者之不幸也)甫昔少年日(賈誼洛陽年少范/趙云沈休文别)¶
(安成云平/生少年日)早充觀國賔(易觀國之光利用賔于王賦/趙云充字晁錯傳以臣充)讀¶
書破萬巻下筆如有神(三輔决録蔡邕傳不妄下筆魏/文帝論云傳武仲下筆不能自)¶
(休孔文舉表性與道合思若有神猶趙云梁孝元帝之/敗焚圖書十四萬巻曰讀書萬巻  有今日故焚之中)¶
(著一破字則字/著力而新竒矣)賦料揚雄敵(增添有長楊甘泉等賦賦/趙云雄傳云顧常好辭)¶
(每擬相如故云於/賦則言敵揚雄)詩看子建親(增添曺植字子建封陳/思王善屬文著洛神傳)¶
<pb:KR4c0015_WYG_001-2b>¶
(責躬公讌等詩後人謂天下才共一石子建獨得八斗/  趙云鍾嶸為詩品其品子建詩云子詩原出於國風)¶
(氣骨高竒辭彩華茂超越合古卓爾不羣故公/於詩言親子建也親字親近之親言與之近也)李邕求¶
識靣(李邕廣陵江都人父善嘗注文選邕少知名長安/李嶠等薦邕詞商行直堪為諫官由是召拜左拾)¶
(遺𤣥宗東封獻賦稱㫖後進不識京洛阡陌聚觀以為/古人或傳眉目有異衣冠望風尋訪門巷填隘齊神武)¶
(自太原來朝見宋遊道曰常聞其名今日始識其靣呉/師云按新唐史杜本傳言公少貧不自振拔客齊趙)¶
(楚間李邕竒其才先往見之而趙云新書娯矣於齊州/人相見至青州海宴歴下亭  言之耳殊不知公在洛)¶
(陽時李邕先與相見其後邕為北海太守遇公於齊州/又相見至青州又相見何以明之陪李北海宴歴亭下)¶
(則相見於齊州葢厯下亭在齊州也八哀詩於李邕篇/云伊昔臨淄亭酒酣託末契則相見於青州葢臨淄亭)¶
<pb:KR4c0015_WYG_001-3a>¶
(在青州也又云重叙東都别朝隂改軒砌則追言之陽/相見事葢洛陽則東都也豈不先識靣於洛陽而在齊)¶
(地再相見乎則新唐書之/誤以再見為始識靣矣)王翰願卜隣(唐王翰并州晉/陽人日聚英豪)¶
(恣為歡賞文士祖詠杜華嘗在座/  師云左傳非宅是卜惟鄰是卜)自謂頗挺出立登要¶
路津(古詩何不采高足先據要路津雍趙云曺子建云/古人之謂握靈地之珠吕凱與  闔檄云諸葛丞)¶
(相英材/挺出)致君堯舜上再使風俗淳(魏杜恕舉明主於唐/虞之上増添引孟子)¶
(伊尹曰豈若使是君為堯舜之君魏應璩與弟君胄書/思致君於有為矣  趙云嵇康傳鍾㑹欲害康曰宜因)¶
(釁除之以/敦風俗)此意竟蕭條行歌非隠淪(前漢朱買臣家貧/好讀書不治産業)¶
(艾薪樵賣給食擔束薪行且誦書其妻亦負戴相隨數/止買臣毋歌咏道中買臣孟疾歌妻羞之求去慮怒曰)¶
<pb:KR4c0015_WYG_001-3b>¶
(如公餓死溝中耳何能富貴也買臣不能留即聽去具/後買臣獨行歌道中負薪暮間宋顔延年詠嵇中散詩)¶
(曰立俗遷流議㝷山結隠淪謝朓敬亭詩隠淪既己託/鮑照詩孤賤長隠淪謝靈運既枉隠淪客  趙云鮑照)¶
(答客篇此意更堅滋鮑照登後渚詩有蕭條背鄉心列/子載林類年且百嵗拾恵行歌張湛注云古之隠者也)¶
(舊注却引朱買臣行歌道中負薪此乃窮困悲歌耳與/非隠淪之義不相接桓譚新論曰天下神人五一曰神)¶
(仙一曰隠淪郭璞江賦有約隂淪之列真舊注引顔延/年謝朓鮑照謝靈運詩皆在新論江賦之後此不知夲)¶
(始是謂無祖者也世説周覬何如/庾亮覬曰蕭條方外亮不如臣)騎驢三十載旅食京¶
華春(任昉詩結歡三十載生死一交情陶潜閑居三十/載  趙云後漢李尤騎驢馳村狐兎驚走魏文帝)¶
(與呉質書旅食南館郭榮純遊仙詩曰京華遊俠窟謝/靈運齋中讀書詩曰昔余遊京華京華繁富之地而當)¶
<pb:KR4c0015_WYG_001-4a>¶
(春時尤為繁冨於此/旅食亦不能為樂矣)朝扣富兒門暮隨肥馬塵(鮑照詩/結交多)¶
(貴門出入冨兒鄰又/鄰云論語乗肥馬)殘杯與冷炙到處潛悲辛(顔氏家/訓處之)¶
(下座以殘杯冷炙鼓趙氏云鮑/照野鵞賦云對鐘  之悲辛)主上頃見徴歘然欲求¶
伸(六韜曰歘然而往易曰尺矱之屈以求伸夫趙云官/韻歘注云有所吹起兒神仙傳王母時降  茅君歌)¶
(曰駕我八景與歘然入玉清又荘子庚桑楚篇出無本/入無竅注云歘然自生非有本歘然自死非有根又法)¶
(華經有歘然/火&KR0120;之語)青㝠却垂趐蹭蹬無縱鱗(後漢馮異傳始/雖垂翅回溪終)¶
(能奮翼澠池王褒頌曰沛乎君巨魚縱大壑海賦蹭蹬/窮波失勢貌  趙云屈原悲回風云據青㝠而攄虹玉)¶
(逸九思曰𤣥鸖兮高飛增逝兮青㝠注青冥雲也此兩/句以魚鳥為喻一反一正可以為句法宋玉九辯悲蹭)¶
<pb:KR4c0015_WYG_001-4b>¶
(蹬而/無歸)甚愧大人厚甚知大人真(范元寶詩眼曰必言所/以見韋者於是有厚媿)¶
(真知之句所以真知者為傳誦其詩也甚趙云厚言其/相待之厚葢如此後漢云所以慰藉之  厚言具懷抱)¶
(之真葢如莊子云其為人也真厚則相親愛真則不藏/善乃所以為厚每誦杜公侯句也此厚與真之義甚明)¶
(詩眼所謂□成杜公厚自慙愧於韋杜公真實能知韋/之賢耳非是葢不省厚真字是詩字之足只單著一字)¶
(為句且用押韻而字則/字有力其義埃然矣)每於百寮上猥誦佳句新(趙云/左傳)¶
(同官為泰書百寮師師佳句於同寮寮是時公以召試/□官也世説載孫興公作天台賦成以示范榮期每至)¶
(佳句輙云應是我軰語而誦佳句三字則隋煬帝善屬/文不欲人出其右王胄死帝誦其佳句云庭草無人隨)¶
(意緑可復能/作此語耶)竊効貢公喜(前漢貢禹與王陽為友世稱/王陽在位貢禹弹冠言其取)¶
<pb:KR4c0015_WYG_001-5a>¶
(舍同也贈杜補遺劉孝標廣絶交論曰王陽登而貢公/喜子美  沈八文東羙除膳部員外郎又云徒懐貢公)¶
(喜哭韋大夫之晉詩/亦云□喜容間門)難甘原憲貧(仲尼弟子傳原憲在/草凙中子貢相衛而)¶
(結駟連騎排藿藜入窮閻過謝原憲憲攝敝衣冠見之/子貢曰夫子豈病手原憲曰吾聞之無財謂之貧學道)¶
(而不能行謂之病若憲貧也非病也子貢慙而去持趙/云沈佺期傷王學士詩云原憲貧無怨顔曰樂自)¶
焉能心怏怏(趙云呉趙春秋呉王僚之母謂王曰公子/光心氣怏怏常有愧恨之色舊注却引韓)¶
(信周亞夫傳乃鞅鞅字又不/連心字非公夲意所引用耳)秖是走踆踆(踆踆行走貌/張平子西京)¶
(賦言伎戲曰/大雀踆踆)今欲東入海即將西去秦(論語乘桴浮於/海又少師師陽)¶
(撃罄襄入于海李斯上始皇書今乃却賔客以棄諸侯/使天下之士褁足不入秦  趙云去秦言欲捨而去耳)¶
<pb:KR4c0015_WYG_001-5b>¶
(乃張儀惡陳軫於秦王曰軫欲去秦而之楚舊注却引/李斯言天下之士退而不敢西向褁足不入秦却只是)¶
(不入/秦矣)尚隣天南山回道清渭濵(王粲回首望長安言趙/云潘安仁西征賦  長)¶
(安之境曰南有𤣥鳥素滻北有清渭濁涇故公凡言渭/必曰清渭言涇必曰濁涇皆用此矣終南山與清渭以)¶
(在秦地故接去/秦之下及之)常擬報一飯况懷辭大臣(范雎傳一飯/之徳必償孔)¶
(融傳一餐之恵必報公趙云李固傳云竊感古人一飯/之報注云謂靈輙也  所用主此舊注更引范雎傳一)¶
(飯之徳必償自是償字又引孔融傳一餐之恵必報自/是餐字以一飯之思嘗擬如靈輙之報宣子况大臣相)¶
(知不獨一飯耳其去之懐/思為何如此詩人之情也)白鷗没(一作/波)浩蕩萬里誰能¶
馴(顔延年詩鸞翮有時鎩龍性誰能馴謝朓詩浩蕩别/親知東坡云波乃没字宋敏求謂余鷗不善没改作)¶
<pb:KR4c0015_WYG_001-6a>¶
(波珠不知鷗之滅没煙波最為自然禽經云鳬善浮鷗/善没沒字為是  趙云可憐詩可憐雙白鷗朝夕水上)¶
(游浩蕩雖本水而不必專言水或取流放之貌如離騷/云怨重修之浩蕩或取曠逺之貌如楚詞曰志浩蕩而)¶
(傷懷是也世間夲作波字東坡定作沒字言鷗之滅没/於煙波間而浩蕩逺去尤有義理而宋敏求謂鷗不觧)¶
(没作波字便覺一篇神氣索然也范淑衷甫云世有師/曠禽經之書其中曰鳬善浮鷗善没則没字却是沉没)¶
(之没即與前/説之相反矣)¶
　　　送高三十五書記(鮑云高書記適也字逹夫渤/海人少落魄客□宋間宋州)¶
　　　　(刺史張九臯竒之舉有道調封丘尉不得志/去客河西河西節度使哥舒翰表為左驍衛)¶
　　　　(兵曺參軍/掌書記)¶
<pb:KR4c0015_WYG_001-6b>¶
崆峒小麥熟且(一作/吾)願休王師(家語宓子賤為單父宰/百姓化之齊攻魯道由)¶
(單父單父老請曰麥已熟矣今齊冦至不及人人自収/其麥請放民皆使出穫麥可以益種且不資冦三請而)¶
(宓子賤不聽俄而齊冦遠至麥季孫閒之怒使人讓之/宓子賤然曰今兹無麥明年可種若使不耕者得穫是)¶
(使民樂有冦也季孫聞之□然媿曰地若可入吾豈忍/見宓子哉賈誼書同績漢書曰桓帝時童謡曰小麥青)¶
(肯大麥枯誰當穫者婦與姑大夫何在西撃胡峒杜正/謬云崆峒西方山也按史記云黄帝西至於崆  山葢)¶
(注曰在隴右九域圖志云岷州和政郡有崆峒山皆非/爾雅所載按爾雅乃作崆峒字汝州亦有崆峒山葢名)¶
(同爾趙云曺操/操云麥熟更來)請公問主將焉用窮荒為(禄山亂哥舒/翰討賊適佐)¶
(翰守潼關翰敗適奔赴行在佐趙云窮荒謂適為書記/随翰遠事於吐蕃也舊以為  翰守潼関乃在天寶十)¶
<pb:KR4c0015_WYG_001-7a>¶
(二年之後誤矣主指哥舒翰呉書張紘傳紘曽諫/孫權曰主將乃籌謀之所自出孔子云焉用彼相)飢鷹¶
未飽肉側翅隨人飛(魏志吕布因陳登求徐州牧不得/布怒登喻之曰登見曺公言待將)¶
(軍譬如養虎當飽其肉不則噬人公曰不如卿言譬如/養鷹飢則為用飽則揚去布乃解載記慕容垂猶鷹飢)¶
(則附人飽則髙飛則趙云/又鮑照蕪城賦飢  吻吻)高生跨鞍馬有似幽并兒(曺/子)¶
(建白馬飾金覊連翩西北馳借問誰家子幽并游俠皃/山簡舉鞭問葛强何如并州皃  趙云幽并兒葢游俠)¶
(者高以文士而從軍故云鞍馬呉質答東阿王書曰情/踴躍放鞍馬舊注引鮑照詩鞍馬光照地似在後矣今)¶
(放西漢匈奴傳文帝親御/鞍馬則趙所引又在後矣)脱身簿尉中始與捶楚辭(韓/愈)¶
(示判司卑不堪説未免捶楚塵埃間有鮑又云謂唐時/參軍簿尉受杖非也今詳杜所言捶  罪者也退之江)¶
<pb:KR4c0015_WYG_001-7b>¶
(陵途中云栖栖法曺掾何處事卑陬何况新犴獄敲榜/發姦偷北豈身受杖如漢諸署郎耶  趙云適舉有道)¶
(科中第一封丘尉翰表用之故云漢紀張良曰脱/間至軍矣路温舒云捶楚之下何求不得者也)借問¶
今何官觸熱向武威(前漢武威郡匈奴休屠王地武帝/太初四年間  趙云武威唐涼州)¶
(也今脱身一尉為翰見知/而辟用雖熱行而不憚矣)答云一書記所愧國士知(陳/琳)¶
(袁本初書記之士又阮瑀管書記之任賈誼傳豫子曰/中行以衆人畜我我故衆人事之智伯以國士遇我我)¶
(故國士/執之)人實不易知更須慎其儀(一作宜范雎傳侯嬴/謂作陵君曰人固未)¶
(易知知人亦未易也/趙云詩曰九十其儀)十年出幕府自可持旌麾(一作旗/李廣傳)¶
(幕府省文書師古曰幕府者以車幕為儀車旅無常/止故以帳幕言之㢘頗李牧市□入幕府者是也)此¶
<pb:KR4c0015_WYG_001-8a>¶
行既特逹足以慰所思(一云亦足以逺思曺趙云易乾/卦體仁足以長人  子建貴躬)¶
(四言威靈所/加足以没齒)男兒功名遂亦在老大時(古樂府少壮不/努力老大徒悲)¶
(傷也趙云男兒字起於剖竹視之時一男/兒  功名遂字老大功成名遂之摘文也)常恨結歡淺¶
各在天一涯(古詩相去萬餘里各在一天涯歡趙云左/傳楚子使椒舉如晉曰君願結  於二三)¶
(君/)又如參與啇慘慘中膓悲(蘓武詩昔為鴛與鴦今為/參與辰王正長雜詩云王)¶
(事雖我老殊隔過參商陸士衡詩形聲參商乖音息曠/不逹昭元年傳子産曰昔高辛氏有二子伯曰閼伯季)¶
(曰實沈居於曠林不相能也日尋干戈以相征討后帝/不臧遷閼伯于商丘主辰商人是因故辰為商星遷實)¶
(沈于大夏主參唐人是因以服事夏商故參為晉星趙/云揚子曰吾不觀參辰之相比也鮑照行路難朝悲慘)¶
<pb:KR4c0015_WYG_001-8b>¶
(慘遂成滴阮籍/詩□好結中膓)驚風吹(一作/飄)鴻鵠不得相追隨(趙云離/别之言)¶
(曺子建詩飛/葢相追隨)黄塵翳沙漠念子何當歸(前漢匃奴傳隔/以山谷壅以沙)¶
(漠盧諶贈崔温詩北眺沙漠燕曺子建樂府少小去鄉/邑揚聲沙漠垂蘇武欲展清商曲念子不能歸江淹詩)¶
(飲馬出城湪北望沙漠路陳湯傳匃奴不敢南鄉沙漠/前書音義沙土也漠即今磧也  趙云曺子建賦云大)¶
(風隠其回起揚黄塵之㝠㝠李陵歌曰徑萬里分/渡沙漠鮑照北風凉行有云問君得行句當歸)邉城¶
有餘力早寄從軍詩(王仲宣詩從軍詩遐路討彼東西/夷陸士衡樂府詩有從軍行苦哉)¶
(遠征人北戍長城阿警趙云史記士□曰邊城少冦而/長陽賦永無邊城之  曺子建白馬篇邊城多警急論)¶
(語行有/餘力)¶
<pb:KR4c0015_WYG_001-9a>¶
　　　贈李白(趙新唐書曰白隠岷山後更客任城居/徂徠山按任城屬濟州時白方在東都)¶
　　　　(將游梁宋而往/也故公詩及之)¶
二年客東都所歴厭機巧(趙云周公居東二年東都今/之西京也起於班葢堅作兩)¶
(都賦名之曰東都故得承以為言也本華海賦云不悟/所歴之近逺潘安仁悼亡望廬思其人入室想所歴詩)¶
(序其人機巧而江文通/擬張綽詩胷中去機巧)野人對羶腥蔬食常不飽(論語/先進)¶
(於禮樂野人也雖趙云語飯蔬食飲水今也/每食不飽孟子  蔬食菜羮未嘗不飽也)豈無青精¶
飯使我顔色好(梁書兩韓之孝友純深庾郭之形骸枯/槁或橡飯菁&KR0245;惟口不及杜正謬謹按)¶
　¶
<pb:KR4c0015_WYG_001-9b>¶
(先生青靈真人真語云霍山有道者鄧伯元受青精石/飯之法内見五藏冥中夜書色如嬰孺又云故服鋌否)¶
(春草生此物易尋想數詣𤣥水之處逍遥也亦為青精/也  學林新編云按青菜為羮謂之菁羮字書菁羮菁)¶
(也書所謂菁茅禮所謂菁蒩即此物也詩葢用道書中/陶隠居登真訣其法即南燭草木浸未蒸飯暴乾其色)¶
(青如黶珠食之可以延年却老此子羙所謂青精飯也/神農本草木部有南燭枝葉乆服輕身長年令人不飢)¶
(葢顔色取汁炊飯名為鳥飯又名黑飯草在道書謂之/南燭草木在本草謂之南燭枝葉實為一物也以菁羮)¶
(青精則/誤甚矣)苦乏大藥資山林跡如掃(魏文游仙詩云與我/一丸藥光耀有五色)¶
(中杜正謬丹書抱陽山人大藥證曰大大藥者須鍊沙/  永能取鈆裏金黄芽為根蒂水火鍊功深又曰鈆水)¶
(永水者出於一源化為白液結就堅氷此是真陽也為/還丹之祖作大藥之基  趙云四句通義離為兩端則)¶
<pb:KR4c0015_WYG_001-10a>¶
(詩意不相接蓋詩人不以文害辭以青精石飯之法内/見五藏色如嬰孺豈不謂之大藥乎而青精飯法其所)¶
(用之物如以南燭草木葉煑取汁漬青稻米炊之張君/房云青稻米如豫章西山青米呉越青龍稻草是也此)¶
(亦費尋討不亦/謂之大藥資乎)李侯金閨彦脱身事幽討(江文通别賦/金閨之諸彦)¶
(蘭臺之羣英注云金馬門也謝𤣥暉尚書省詩既通金/閨籍  鮑云白嘗供奉翰林故云本傳白自知不為親)¶
(近所容求還山帝賜金/帶放還脱身字見上注)亦有梁宋逰(任彦升令云客遊/梁朝則聲華籍甚)¶
(顔延年北使洛塗出梁宋郊與鮑云白時得還與公同/在洛將適梁末也後在梁亦  公同遊故遺懐詩云昔)¶
(我遊關中惟梁孝王都憶與高李軰論交入酒壚/  趙云梁謂汴州今之東京宋謂宋州今之南京)方期¶
拾瑶草(江淹香壚峯詩瑶草正翕赩玉樹信青葱賦又/曹植詩徒倚拾瑶草  杜補遺江文通别  惜)¶
<pb:KR4c0015_WYG_001-10b>¶
(瑶草之徙芳李善注高唐賦序云我帝之季女名曰瑶/姬未行而亡封于巫山之臺精神為草實曰靈芝又李)¶
(注瑶草正翕赩曰瑶草玉芝也山海經曰姑瑶之山帝/女死焉名曰女尸化為瑶草其葉胥成其華黄其實如)¶
(兎&KR0093;服之/者媚于人)¶
　　　遊龍門奉先寺(龍門在西京河南縣地志曰闕/塞山一名伊闕而俗名龍門耳)¶
　　　　(奉先寺則公後又有近體詩云/氣色皇都近金銀佛寺開也)¶
已從招提遊更宿招提境(後魏太武帝始光元年創立/伽藍為招提之號  杜補遺)¶
(釋氏要覽載釋名曰寺嗣也謂治事者相嗣續於内故/天子有九寺焉後漢明帝永平十年丁卯佛法初至有)¶
(印士二僧摩騰法藍以白馬䭾經像屇洛陽勑於鴻臚/寺安置二十一年戊辰勑於雍門外别建寺以白馬為)¶
<pb:KR4c0015_WYG_001-11a>¶
(名謂僧居為寺自此始又増輝記云招提寺梵言招鬬/提奢唐言四方僧物後人傳寫之誤以拓為招又省去)¶
(鬬奢二字止稱招提即今十方住持寺院是也佛寺謂/之招提蓋天竺國之語如&KR3675;槃經云造僧招提則生不)¶
(動國孟浩然詩/清夜宿招提)隂壑生虛籟月林散清影(謝荘月賦聲/林虛籟淪也)¶
(滅波梁昭明太子鍾山解講/瞰出巖隠光月落林餘影)天闕象緯逼雲卧衣裳冷¶
(薜云山謙之丹陽記曰太興中議者皆言漢司徒許彧/墓闕可徒之王荗𢎞弗欲南望牛頭山兩峯曰天闕也)¶
(豈煩改作記黄氏多識銀云此寺今在西洛之龍門按/韋述東都  云龍門號雙闕以與大内對峙若天闕焉)¶
(方知老杜用天闕葢指龍門也妄改為天闚荆公又改/為天□皆非  杜正謬天闕龍門也子羙詩注云龍門)¶
(在洛陽之南葢伊闕也遙望雙對峙如門而其詩有金/銀佛寺開之句則奉先寺也洛陽記曰闕塞山在河南)¶
<pb:KR4c0015_WYG_001-11b>¶
(縣左傳晉趙鞅納王使汝寛守闕塞伏虔謂南山伊闕/是也杜預注云洛西南闕口也俗名龍門是山谷云王)¶
(介甫謂當作天□葢對雲卧為新切耳鮑明逺樂府升/天行風衾委松宿雲卧恣天行  蔡正異云世傳古本)¶
(作天闚今從之莊子以管闚天正用此字管趙云惟蔡/伯云云古作天闚極是惜乎知引荘子以  闚天而已)¶
(所以又起或者之疑莊子也至人者上闕青天下濳黄/淵後漢郅惲傳曰非闚天者不可與圖逺若引此不亦)¶
(明乎孟浩然/雲卧晝不起)欲覺聞晨鐘令人發深省¶
　　　望嶽(趙曰嶽一作岳甫詩集有三望嶽東嶽一/名岱宗故曰岱宗夫何如其三南嶽故曰)¶
　　　　(南岳配朱鳥其三乃望西/岳故曰西岳崚嶒聳處尊)¶
岱宗夫如何齊魯青未了(書岳宗㤗山為四岳所宗風/俗通云㤗山山之尊者一曰)¶
<pb:KR4c0015_WYG_001-12a>¶
(岱宗岱始也宗長也萬物之始陰陽交代為五岳之長/  趙云言其山之長大東岳謂之岱宗書云東廵狩至)¶
(于岱宗/是也)造化鍾神秀隂陽割昏曉(晉孫興公遊天台賦/序云天台者葢山岳)¶
(之神秀也陳書虎丘山者呉之神秀山趙云曹毗對儒/篇云大人逹觀任化昏曉上司言其  之靈異如劉禹)¶
(錫言九華山為造化一尤物也下句又言其山之/長大如史記言崐崘日月所相避隠為光明也)盪胷¶
生曽雲(公羊曰觸石而出膚寸而合不崇朝而徧天下/者㤗山之雲也張衡南都賦淯水盪其胷  趙)¶
(云陸機又賦有曾雲之峻曾積也曾積之/雲其潤尤多可以盪滌人胷以言山之高)决眥入歸鳥¶
(子虚賦中必决眥子薛云子虚賦稱射藝之妙所中者/必决裂其目眥也  美望岳以言觀覽之逺攄决其目)¶
(力入飛鳥之羣與弓射無相干明矣/趙云屈原思美人云因歸鳥而致辭)　㑹當凌絶頂一¶
<pb:KR4c0015_WYG_001-12b>¶
覽衆山小(孟子曰孔子登東山而小魯登㤗山而小天/下揚子升東岳而知衆山之迤邐也漢官儀)¶
(及㤗山盤道屈曲上凡五十餘盤經小天門大天門如/從穴中視天窻也  趙云沈休文早發定山詩云絶頂)¶
(復孤圓劉義慶世説載云江左地促不/如中國若使阡陌滌暢則一覽而暢)¶
　　　陪李北海宴厯下亭(公自注云時邑人寋處士/等  坐北海漢中壽縣也)¶
　　　　(齊置北海唐屬青/州李北海李邕也)¶
東藩駐皂蓋(後漢志中二千石皆皂葢/趙云上林賦齊列為東藩)北渚為清河(陸/士)¶
(衡詩永嘆遵北渚都趙云屈原湘夫人云帝子降兮北/渚其後張平子南  賦云亂北渚兮掲南涯清河則指)¶
(言濟河河謂之清濟故也燕王曰昔/吾聞齊有清濟濁河以為固是已)海右此亭古濟南¶
<pb:KR4c0015_WYG_001-13a>¶
名士多(書曰濟南伏生宜趙云海在東而州在/西則謂之海右  矣濟南則指齊州)雲山已¶
發興玉佩仍當歌(魏武帝短歌行對酒當歌生㡬何/  薜云左傳呉申叔乞粮於公孫)¶
(有山氏曰佩玉蘂兮余無繫之詩趙云鮑照有□中秋/㪚云臨歌不知調發興誰與歡  瓊琚玉佩魏武帝短)¶
(歌行云對酒當歌師/楚辭玉佩兮陸離離)脩竹不受暑交流空湧波(東京賦/脩竹冬)¶
(青隂池幽流流趙云楚詞㛹姢之脩竹曹大家東征賦/望河洛之交  鮑照詩不受外嫌猜魏文帝浮海賦曰)¶
(驚風泛海波駭其後左太冲/蜀都賦云沛若濛汜之湧波)藴真愜所遇落日將如何¶
(謝靈運登孤嶼賦表靈物□賞藴真誰為傳江淹詩悠/悠藴真趣下言落日則惜其景之幽真而酒筵將散也)¶
貴賤俱物役從公難重過(趙易云貴賤在天文選有牽/以物役詩從公于邁左傳繾)¶
<pb:KR4c0015_WYG_001-13b>¶
(綣從公此兩句非特言邕當之官而各别人見公之不/趨貴以為誇矣彼淺大夫者冀宵燭之末光分玉斝之)¶
(餘瀝而不知恥/與公有間哉)¶
　　　登厯下古城員外新亭北海太守李邕作(李傳/云李)¶
　　　　(邕天寶初為汲郡北海二大守時李之芳自/尚書郎出齊州司馬作此亭厯下齊州春秋)¶
　　　　(戰國並屬齊秦屬齊郡漢韓信伐齊至瀝下/即其地文帝分置濟南景帝改為濟南郡宋)¶
　　　　(後周同隋初郡廢煬帝初置齊州大唐/復為齊州或為臨溜郡復改為濟南郡)¶
吾宗固神秀(謝宣逺答靈運詩華宗誕吾秀之子紹前/𦙍公有譜系自言李杜同出故言吾宗也)¶
(守薛云按此亭乃李之芳所搆詩乃北海太/  李邕爲之芳作注言李杜同出其誤甚矣)體物冩謀¶
<pb:KR4c0015_WYG_001-14a>¶
長(陸士衡文賦體物而瀏湸潘岳西征賦摹/冩舊豐制造新邑  趙云書爾乃不謀長)形制開古¶
跡(趙云舊有此亭而之芳新之/杜云所謂海右此亭是也)曽冰延樂方(趙云曾字/音層與曾)¶
(雲之曾同謝靈運苦寒行曰/峩峩曽水食樂方猶言樂土)太山雄地里巨壑𦕈雲莊¶
(陳江揔鍾銘舟移巨壑廣趙云上句言東岳之大于地/里為雄下句言東海之  視雲路可眇小之列子曰渤)¶
(海之東不知㡬億萬里有大壑焉則海可言壑矣北齊/祖孝徵望海詩曰登高臨巨壑雲莊大路也雲路至闊)¶
(大者而海/猶眇小者)高興泊煩促(張荗先答何邵/詩煩促每有餘)永懐清典常(詩/維)¶
(以不永懐易/既有典常)含𢎞知四大(易卦含𢎞光大品物咸/亨老子域中有四大)出入¶
見三光(日月星為三光亦謂之三辰/又前郊祀志三光天文也)負郭喜粳稻(左太/冲蜀)¶
<pb:KR4c0015_WYG_001-14b>¶
(都賦粳稻漢漠頃新添蘓秦曰使我有/洛湯負郭田二  安能佩六國相印乎)安能謌吉祥(莊/子)¶
(吉祥止止新田莊子安時處順哀樂不能入也法趙云/邕詩雖一兩字多有出處似同杜公法門而句  類皆)¶
(枯瘠僻澁然公集中録首唱之人無㡬而/公令録邕此詩於集豈亦取其同法門邪)¶
　　　同前(公自注亭對鵲湖和趙云李北/海唱之於前而公  之於後)¶
新亭結構罷(左太冲招隠詩巖穴無結構何平叔景福/殿賦結構則修梁彩制  趙云孟浩然詩)¶
(結構竟不淺又/云結構依空林)隠見清湖隂(謝惠連西陵遇風詩分袂/澄湖隂注水南曰隂  趙)¶
(云言春明異候也梁簡文帝桃子/花詩曰斜光隠見風還影合離)跡籍臺觀舊(趙云亭/之形跡)¶
(慿籍臺觀之舊製籍字言圓籍/所載舊有臺觀之跡於義皆通)&KR0148;溟海岳深(趙云言東/海太山之)¶
<pb:KR4c0015_WYG_001-15a>¶
(氣相與接也此句乃/接巫峽通雪山之法)圓荷想自昔遺堞感至今(遺堞城/堞也趙)¶
(云指物感慨/葢詩人之興)芳宴此時俱哀絲千古心(杜甫遺哀絲琴/也記曰&KR0093;聲哀)¶
(哀以立亷亷以立志君子聼琴瑟之聲則思志義之臣/又枚叔七發曰龍門之桐高百尺而無枝使班爾斫斬)¶
(以為琴野繭之&KR0093;以為絃孤子之鈎以為隠九寡之珥/以為釣師堂操張伯牙為之歌此亦天下之至悲也子)¶
(能疆起而聼之乎注㢩音的鉤珥皆寶也隠㢩皆琴上/飾取孤子寶婦之寶而用之欲其聲悲哀哀九寡九度)¶
(寡也琴録曰琴曲有蔡氏五弄雙鳯離鸞歸鳯逺送長/清短清幽蘭白雪風入松鳥夜啼楚明光石上流泉)¶
主稱壽尊客(曹子建詩主稱千金壽賔奉萬年/酬  趙云記曰尊客之前不叱狗)筵秩宴¶
北林(詩賔之筵左右秩秩用趙云詩云鬱彼北林是因/所宴實在北林故借  也然上有芳宴字今又有)¶
<pb:KR4c0015_WYG_001-15b>¶
(宴字公應不/𦂳重必誤也)不阻蓬蓽興(傳長虞酬何邵歸身蓬蓽廬/蓽荆織門也禮蓽門圭竇)¶
(趙云蓽官韻注云藩落也謂/亭處幽逺故有篷蓽之興)得兼梁甫吟(陸士衡詩齊/僮梁甫吟諸)¶
(葛亮躬耕隴畆好為梁甫吟盛𢎞之荆州記鄧城西七/里有獨樂山諸葛亮常登此山作梁父吟杜乃補遺孔)¶
(明梁甫吟傳所載故世莫得而聞聞唯高齊録載之又/二桃事出宴子春秋人亦罕見故并録云步出齊城門)¶
(遥望蕩隂里里中有三寶纍纍正相似問是誰家墳田/疆古冶氏力可排南山文能絶地紀一朝被讒言一桃)¶
(殺三士誰能為此謀相國齊晏子李太白梁甫吟亦云/力排南山三壮士齊相殺之費二桃蓋此謂也晏子春)¶
(秋曰景公畜士公孫接田開疆古冶子三人見晏子不/起晏子見公請去之乃餽之二桃令三字計功而食公)¶
(孫接曰接一博持稍再搏乳虎若接之功可以食桃而/毋與人同矣援桃而起田間疆曰吾杖兵却三軍者再)¶
<pb:KR4c0015_WYG_001-16a>¶
(若開疆之功可以食桃而母與人同矣援桃而起古冶/子曰吾嘗從軍濟河黿銜左驂以入砥柱之一流若少)¶
(不能㳺潛行逆流百歩順流九重淂黿而殺之操馬尾/右挈黿頭鶻躍而出□若冶之功可以食桃而毋與人)¶
(同矣二子恥之不逮而自殺冶亦自殺云黄魯直言觀/此詩乃小曹公專公殺楊修孔融荀彧  武侯躬耕壠)¶
(畆好為梁甫吟不知來意所指豈/能作此詩時為究歌之故云耳乎)¶
　　　𤣥都壇歌寄元逸人(趙云以公詩語考之云獨/在隂崖白茅屋又云屋前)¶
　　　　(大古元都壇則壇在子午谷矣又謂之太古/𤣥都壇則唐以前不知何年有之本朝宋敏)¶
　　　　(求長安志編集為最詳於子午谷外又載子/午鎮子午關子午水而并不載谷中所有古)¶
　　　　(跡名稱故/壇無可考)¶
<pb:KR4c0015_WYG_001-16b>¶
故人昔隠東䝉峯已佩含景蒼精龍(語夫顓臾者先王/以為東䝉主以蒙)¶
(山在東故曰東蒙地理志㤗山蒙隂縣精趙云故人字/祖出史記范睢傳戀戀有故人之意蒼  龍劍也春秋)¶
(䌓露曰劍佩於左蒼龍之象上著含景字則後漢士孫/瑞劍銘有云從革庚辛含景吐啇其佩之又以楚詞劉)¶
(向九嘆之怨思篇佩蒼龍之蚴虬兮帶隠虹之逶迤亦/挨傍用三字或曰蒼精龍應是符籙名蓋道家有蒼龍)¶
(精東方甲乙木赤鳯髓南方丙丁火謝/𤣥暉詩含景望芳菲亦借用含景字)故人今居子午¶
谷獨在(一作/並)隂崖結(一作/白)茅屋(王莽傳莽以皇后有子/孫瑞通子午道從杜陵)¶
(直絶南山徑漢中師古曰今京城直南山有梁溪梁漢/道名子午谷  杜補遺孝順紀罷子午道通褒斜路注)¶
(子午道平常時王莽通之三秦記曰子午長安正南山/名秦嶺谷一名礬川褒斜漢中谷名南谷名褒北谷名)¶
<pb:KR4c0015_WYG_001-17a>¶
(斜首尾七百里趙云馬季常長笛賦生終南之隂崖晉/潘安西往賦云眺華岳之隂崖鮑照詩有結茅野中宿)¶
屋前太古𤣥都壇青石漠漠常風寒(趙云前漢藝文志/有云太古以來漠)¶
(漠者冥茫之貌選/有云粳稻漠漠)子規夜啼山竹裂王母畫下雲旗翻¶
(離騷載雲旗之逶迤云杜正謬云王母鳥名也以對子/規段成式酉陽雜爼  齊郡函山有鳥足青觜亦黄索)¶
(翼綘顙名王母使者王椿齡齊人也子嘗質之云其毛/色如成式所載其尾五色長二三尺許飛則翩翩正如)¶
(旗状雲趙云子規啼而竹裂言啼之苦也漢書云南山/之竹  旗者神仙之儀衛也離騷去載雲旗之逶迤杜)¶
(詩以元逸人為王母使者豈可獨用王母字而當之且/既專出於齊地今元逸人在長安子午谷安得有是鳥)¶
(詩以元遺人為仙者王母降之有是理乎何必泥以鳥/名公於昔游言華蓋君之洞宫有曰王喬下天壇亦以)¶
<pb:KR4c0015_WYG_001-17b>¶
(仙家事仿/像其如此)知君此計誠長往芝草琅玕日應長(後漢逸/民論長)¶
(往之軌未殊庾肩吾蜘蛛玩芝草芝葉正玲瓏十洲記/鍾山在北海之子地仙家數十萬耕田種芝芝課計頃)¶
(畝本草青琅玕生蜀郡平澤縣業注云琅玕有數種是/琉璃之類火齊寶也琅玕五色具以青者入藥為勝出)¶
(嶲州以西鳥白戀中及於闐國靈異兼圖載琅玕青色/生海中云海底以網掛得之初出水紅色乆而青黑枝)¶
(柯似珊瑚而上有孔竅如蟲蛀撃之有金石之聲乃與/珊瑚相類禹貢雍州厥貢璆琳琅琅爾雅云西北之羙)¶
(者有崑崙墟之璆琳琅玕孔安國郭璞皆以為石之似/珠者而山海經云崑崙山有琅玕是石之羙者明瑩若)¶
(珠色色而其状森植耳異趙云芝草仙/藥也琅玕寶叢也言靈  之地當有之)鐡鏁高垂不可¶
攀致身福地何蕭爽(三秦記云終南太一山左右三十/里内名福地西有石室靈芝魏都)¶
<pb:KR4c0015_WYG_001-18a>¶
(賦𤣥雲舒蜺以高垂竇趙云鐡鏁高垂詩人亦逆科其/如此如綿州彰明縣  耑山有二鐵鏁垂於山際傳云)¶
(竇氏兄弟鍊丹山上初以鐵鏁架橋渡而往既至則斷/之以絶往來其後兄弟三人白日登仙去又乾州猜山)¶
(女仙張麗英昇仙之地有鐵鏁下垂然則詩人逆料元/逸人之長往亦然然乎劉孝綽詩高枝不可攀王□新)¶
(詠於此謂之福地按長安志引關中記云終南太一左/右三十里内名福地既言有長往之計則所往之處乃)¶
(福地也終南太一正與子午谷𤣥都壇相/屬矣舊注所引語是但誤指為三㤗記耳)¶
　　　今夕行¶
今夕何夕歲云徂(唐詩綢繆云今夕何夕見此艮人/韋孟諷諫詩嵗云其徂年其逮耉)更¶
長燭明不可孤(宋玉招兔娱酒不廢沉日夜蘭膏明燭/華鐙錯  趙云孤乃孤員之孤李陵書)¶
<pb:KR4c0015_WYG_001-18b>¶
(陵雖孤恩漢/亦負德是也)咸陽客舍一事無(趙云梁呉筠詩君/不見長安客舍門)相與¶
博塞(一云/賭博)為歡娛(説文曰博局戲六著十二其古者鳥/曹作博尹學曰博盡關塞之冝得周)¶
(通之路説范曰塞行棋相塞謂之塞也管子曰秋行五/政一曰秋禁博塞也荘子問穀奚事博塞以游  趙云)¶
(陸徳明注荘子引吾丘壽王/政一曰秋禁詔謂博塞也)馮凌大呌呼五白&KR0221;跣不¶
肯成梟盧(一作牟招䰟曰菎蔽象棊有六博分曺並進/道相迫成梟而牟呼五白晉制犀□費白日)¶
(宋劉毅於東府聚樗蒲大都餘人並黑犢以還唯劉裕/及毅次擲雉大喜奏衣繞床叶謂同坐曰非不能盧不)¶
(事此耳裕惡之因役五木乆之曰老兄試為卿荅既而/四方俱黑其一字轉躍未定裕厲聲喝之即成盧毅意)¶
(殊不快也梟勝也倍勝為牟五白博齒也木趙云楚詞/招䰟有成梟而牟呼五白其注云五白五  也梟勝也)¶
<pb:KR4c0015_WYG_001-19a>¶
(盧勝之名也韓非子載匡倩對齊宣王之語曰博者貴/梟劉毅與劉裕樗蒲裕厲聲叱五木即成盧又慕容寳)¶
(與韓黄李根等樗蒲寶危坐誓之曰世言樗蒲有神若/冨貴可得頻得三盧於是三擲盡盧世説袁彦道代桓)¶
(温彦道曰卿但大唤必作采於是呼&KR0221;擲/必盧雉二人齊呌敵家頃刻失㪚百萬)英雄有時亦¶
如此邂逅豈即非良圖(趙云如劉裕劉毅慕容寶等皆/一世英雄如此蒲博則今夕邂)¶
(逅相遇未必非良圖所謂良圖則劉裕以/卜成事寶以卜冨貴也良圖敢不良圖也)君莫笑劉毅¶
從來布衣願家無儋石輸百萬(南史載桓𤣥聞劉毅起/兵曰毅家無儋石之儲)¶
(樗蒲之擲百萬共舉大事何謂無成前漢蒯通傳守儋/石之儲者闕卿相之位應邵曰齊人名小甕為儋石受)¶
(斛師古曰儋石濫及或曰儋者一人之所負儋也杜補/遺明帝紀家靡儋石之儲注前漢音義曰儋丁濫反言)¶
<pb:KR4c0015_WYG_001-19b>¶
(一石之儲方言作儋云齊東海岱之間謂之儋郭璞云/所謂家無儋石之儲者也埤蒼曰大□也或作甔丁甘)¶
(切新□魏書華歆清/貧家無儋石之儲)¶
　　　貧交行(趙云後漢書云貧/賤之交不可忘)¶
翻手作雲覆手雨紛紛輕薄何須數(沈休文詩洛陽䌓/華子長安輕薄兒)¶
(梁簡文詩詩輕薄出三河江淹詩子衿怨勿往谷風誚/輕薄阮籍平生少年時輕薄好絃歌  趙云前漢陸賈)¶
(謂尉佗曰越殺王䧏漢如反覆手耳又晉劉牢之曰豈/不知今日取豆元如反覆手耳嚴助傳越人愚戇輕薄)¶
(光武語劉嘉長/安輕薄兒誤之)君不見管鮑貧時交此道今人棄如土¶
(史管仲少時與鮑叔牙游鮑叔終善遇之管仲曰吾始/困嘗與鮑叔賈分利每多自與鮑叔不以我為貪知我)¶
<pb:KR4c0015_WYG_001-20a>¶
(貧也吾嘗與鮑叔謀事而更窮困鮑叔不以我為愚知/時有利不利也吾嘗三仕三見逐於君鮑叔不以我為)¶
(不肖知我不遇時吾嘗三戰三走鮑叔不以我為退却/知我有老母也公子糾敗召忽死之吾幽囚受辱鮑叔)¶
(不以我為無恥知我不羞小節而恥功名不顯于天下/也生我者父母知我者鮑子也鮑子既退管仲以身下)¶
(之不多管仲之賢而多鮑叔能知人雨趙云緩急人所/有而以有濟無交友之道也雲固為  矣天油然作雲)¶
(而後沛然下雨雲有渰以凄凄而後興雨祈祈則雨之/所濟者乆雲氣不待族而雨則雨之所濟者㣲今一翻)¶
(一覆手之間而雲遂欲為雨而俄頃尠少可知所為不/亦輕薄乎管仲與鮑叔賈而獨多分財利鮑叔勿爭則)¶
(悠乆每每如此豈翻覆手之間為片言遇雨之霑丐也/翻手作雲覆手雨介父集句詩用對當靣論心背靣笑)¶
(竊嘗喜其工也朱博謂議曹曰且持此道歸堯舜/君出為陳説之韓柳卿答内兄詩此道今已㣲)¶
<pb:KR4c0015_WYG_001-20b>¶
　　　兵車行(春秋有兵車之㑹語不以兵車管仲之/力也  王深父云此詩葢託於漢以刺)¶
　　　　(𤣥/宗)¶
車轔轔馬蕭蕭(秦國風有車轔轔車聲也列女傳衛靈/公與夫人夜坐聞車聲轔轔至闕而止)¶
(夫人曰此蘧伯玉也/車攻詩蕭蕭馬鳴)行人弓箭各在腰耶娘妻子走相¶
送塵埃不見咸陽橋(趙云此詩直道其事氣質類古樂/府故多使俗語如耶娘字俗書作)¶
(爺娘而此詩用耶娘字葢木䔵歌有不聞耶娘唤女聲/黄魯直䟦木蘭歌後云杜子羙兵車行引此詩推耶娘)¶
(字所出以知古人用字其/與俗書不同皆有所本)牽衣頓足攔道哭(趙云前漢/楊惲報孫)¶
(㑹宗書頓/足起舞)哭聲直上千雲霄(孔徳璋干青霄而直上蜀/都賦干青霄而秀出出)¶
<pb:KR4c0015_WYG_001-21a>¶
道旁過者問行人行人但云㸃行頻或從十五北防河¶
便至四十西營田去時里正與裹頭(里正一/里之長)歸來頭白¶
還戍邉(鮑明逺東武云少壮辭家去窮老還/入門光武書曰每一發兵頭須為白)邉庭流血¶
成海水(後漢卧鼓邊庭主父傴傳古之人君一怒必伏/屍流血書血流漂杵揚子川谷流人之血賈誼)¶
(過秦論伏屍百萬流血漂鹵趙云/選詩有羽檄起邉亭烽火列邉亭)武皇開邉意未已(嚴/助)¶
(傳武帝好征伐四夷開置邉郡文選/云選将開邉班固曰武帝廣開三邉)君不聞漢家山東¶
二百州千村萬落生荆把(通典周文帝西魏計州二百/十有一處文帝改州為郡凡)¶
(郡百九唐天寶初改州為郡刺史為太守大凡郡府三/百二十有八老子師之所處荆棘生焉大軍之後必有)¶
<pb:KR4c0015_WYG_001-21b>¶
(凶年選阮嗣宗詩堂上生荆蔡琰詩城郭為山林林庭/宇生荆艾王粲從軍城郭生榛棘  趙云山東者太行)¶
(山之東也漢史所謂山東出相杜牧謂山東王不得不/王昔言山東即古之晉地今之河北也今言山東則謂)¶
(太山之東乃古之齊地今之京東道路也坡詩於飛上/黨天下脊之下云削成山東二百郡乃言河北矣引通)¶
(典置天下/州郡誤矣)縱有健婦把鋤犁禾生隴畆無東西(趙云古/詩隴西)¶
(行健婦持門户勝一大丈夫王仲宣/從軍詩不能效沮溺相隨把鋤犁)况復秦兵耐苦戰¶
被驅不異犬與鷄(又記秦人勇於攻戰漢趙充國傳土/地寒苦漢馬不能冬屯兵在武威張)¶
(掖酒泉萬騎以上皆大/羸瘦師古云能讀曰耐)長者雖有問役夫敢伸恨(文元/年傳)¶
(江芊怒曰呼役夫賤下者/之稱孟子徐行後長者)且如今年冬未休關(一作/隴)西¶
<pb:KR4c0015_WYG_001-22a>¶
卒(一云役夫心益憤如今/縱得休休而隴西卒)縣官急索租(霍光傳縣官天/子也宣和六王)¶
(傳不敢指斥天子故謂之縣官嚴助傳租税/之収足以給乗與之御前志衣食𫠦給縣官)租税從何¶
出信知生男惡反是生女好生女猶是嫁比鄰生男埋¶
没隨百草(王粲詩萬里猶比隣又趙云比鄰乃曹子建/詩舊引為王粲誤矣  陳琳云生男慎莫舉)¶
(生女哺用脯杜公以役夫之苦故云生男惡白居易以/楊妃恩寵之隆則曰遂令天下父母心不重生男重生)¶
(女詩人興致各有所主史記衛皇后傳生男/無喜生女無怨前漢孫寶傳祭竈請比隣)君不見青¶
海頭(哥舒翰傳築神威将軍青海止吐蕃至攻破之功/趙云時有事於吐蕃乃青海之地哥舒翰所立)¶
(之處/也)古來白骨無人収(蔡文姬詩白骨不知誰縱横莫/覆葢王粲詩白骨平原滿  趙)¶
<pb:KR4c0015_WYG_001-22b>¶
(云公言古來者葢託之以/興也左傳吾収爾骨焉)新鬼煩寃舊鬼哭天隂雨濕¶
聲(一作/悲)啾啾(文二年傳吾見新鬼大故鬼小王元長䇿/秀才云肺石少不寃之民棘林多夜哭之)¶
(鬼九歌云猿啾啾兮狖夜鳴劉安蟪蛄兮啾啾啾哭杜/云陳寵廣漢為太守先是洛陽城南每隂雨常有  聲)¶
(寵聞之疑其故使文按行問還言世亂時此地多死亡/者而骸骨不得葬寵盡収葬之自是哭聲遂絶  趙云)¶
(閑居賦管啾/啾而並吹)¶
　　　高都護騘馬行(前漢鄭吉為衛司馬使護鄯善/以西南道吉既破車師䧏日逐)¶
　　　　(以西南道吉并䕶車師以西北道故號都護/都護之置自吉始焉師古曰都護南北二道)¶
　　　　(故謂之都都猶大也唐安西郡東至焉蓍鎮/去交河郡七百里南隣吐蕃西連疏勒去葱)¶
<pb:KR4c0015_WYG_001-23a>¶
　　　　(嶺七百里北拒突厥貞觀初置安安/西都護府於西州顯慶中移龜兹城)¶
安西都護胡青騘聲價歘然來向東(顔延年赭置馬賦/聲價隆振又曰歘)¶
(聳躍以鴻驚漢樂志太初四年獲宛馬歌曰天馬來厯/無草徑千里循東道注馬從西而來東也  趙云鄰音)¶
(許勿反有所吹起皃左太冲曰何為/歘來遊也言自西來東若吹而來也)此馬臨陣乆無敵¶
與人一心成大功(趙云顔延年賦婉柔心而待御慶鄭/諫晉侯曰古者大事必乗其産生其)¶
(水土而知人心今/乘異産將與人易)功成惠養隨所致飄飄(一作/颻颻)逺自流¶
沙至(顔延年賦願終惠養䕃本□兮天馬/歌天馬徠從西極渉流沙九夷服)雄姿未受伏¶
櫪恩(顔延年弭雄姿以奉引傳𤣥鷹賦雄資邀代逸氣/横生魏武樂府曰老驥伏櫪志在千里梁元帝謝)¶
<pb:KR4c0015_WYG_001-23b>¶
(馬啟矧伊伏/櫪彌結懷恩)猛氣猶思戰場利(傳𤣥鷹賦六離猛氣又/隋魏彦深賦資五方之)¶
(猛/氣)腕促蹄高如踣鐡交河㡬蹴曽氷裂(唐安西去交河/郡七百里顔延)¶
(年賦經𤣥蹄而雹散歴素支而氷裂神異經蹄之如汗/腕可握  趙云曽音層是氷之名東方朔神記曰北方)¶
(有曽水萬里厚百丈有鼷鼠在氷下焉謝靈運苦寒行/曰峩峩曾氷食紛紛霰雪落今公言交河西邊之地有)¶
(曾積之氷馬㡬度蹴踏之而破裂舊注却引顔賦非是/在馬使蹴字出宋書何偃對劉瑀何不著鞭使致千里)¶
(之間曰一蹴青雲何至與驁馬爭/路此所謂公詩無一字無來處矣)五花㪚作雲滿身(趙/云)¶
(言馬之貴公又曰/箇箇所謂文是也)萬里方看汗流血(天馬歌體客與弓/逝萬里又曰霑赤)¶
(汗未流赭顔延年賦曰膺門沫赭汗溝走血應劭曰大/宛馬汗血霑濡也戰國策曰汗交流趙云周穆王傳驊)¶
<pb:KR4c0015_WYG_001-24a>¶
(騮騄耳日/馳三萬里)長安壮兒不敢騎走過掣電傾城知(沈休文/詩曰長)¶
(安輕薄兒晉傅𤣥詩童女掣電䇿童兒挽雷車李延年/詩一顧傾人城  趙云上句以善高都䕶之能能騎也)¶
(下句言馬之行如電舉國/皆知舊引傅𤣥詩非是)青絲絡頭為君老何由却出¶
横門道(梁簡文帝紫騮馬詩青絲縣玉絲之餙以老不/絲鞚荘子穿中鼻絡馬首  趙云鮑照詩騘馬)¶
(金絡頭也馬展効在於臺戰列雖被青絲之飾以老不/若出横門以致功也此與前所謂猶思戰場利之意相)¶
(為終始漢宮殿名曰長安有横門又成帝紀注三輔黄/圖云横門北靣西頭第一門横音光具字從木非縱横)¶
(之横/也)¶
　　　天育驃騎歌(天育馬廐名驃□名/匹召切馬白黄色也)¶
<pb:KR4c0015_WYG_001-24b>¶
吾聞天子之馬走千里今之畫圖無乃是(荀子騏驥一/日千里漢文)¶
(帝却千里馬神異經曰西南大宛有良馬日行千里至/日中而汗出  趙云      上穆天子傳天子之馬走)¶
(千里勝人猛獸葢所謂八駿者是也今/張景順畫圖無乃是穆天子之馬乎)是何意態雄且¶
傑駿尾蕭梢朔風起(選詩朔風動秋草邊馬有歸心載/趙作騣尾以舊本非是神異經)¶
(大宛馬鬛至㞑尾委於地則騣尾之長者蕭稍/摇動可起朔風言朔風最慘烈者舊注非是是)毛為緑¶
縹兩耳黄眼有紫熖䨇瞳方(縹普沼反青黄色也史驥/垂兩耳秦本紀周穆王得)¶
(騄耳之駟相馬經曰馬眼欲紫艶光口中欲赤色顔延/年賦䨇瞳夾鏡兩權協月  杜補遺李善注赭白馬賦)¶
(云相馬經曰目成人者行千里注成人哉謂視童子中/人頭足皆見言目中清明如鏡或云兩目間夾旋毛為)¶
<pb:KR4c0015_WYG_001-25a>¶
(鏡/)矯矯龍性合變化(嵩高詩四牡矯矯顔/延年賦龍性誰能馴)卓立天骨森¶
開張(趙云蔡云作庾侯碑曰英風發於天骨袁彦伯作/三國名臣賛其言崔生曰天骨疎朗本言人而今)¶
(借用/耳)伊昔太僕張景順監(一作/考)牧收駒閲(一云考/牧攻駒)清峻¶
(周穆王置太僕正以伯同為之掌輿焉磨龍朔二年改/太僕為司馭咸亨初復舊光宅年改為司僕神龍初復)¶
(舊天下監牧置入使五十六監唐兵志監牧所以蓄馬/也領以太僕初用太僕少卿張萬嵗字景順領羣牧自)¶
(貞觀至麟徳四十年馬六十萬六千置八方岐幽幽涇/寕間地廣千里廐牧令諸牧牧馬四歳㳺牝五嵗責課)¶
(一百匹每年課駒六十其二十嵗以上不在課限趙云/太僕官名唐兵志云監牧之制其官領以太僕今公詩)¶
(所謂太僕張景順自是開元時太僕姓張名景順者也/舊注便差操作張萬嵗字景順誤學者矣萬嵗為太僕)¶
<pb:KR4c0015_WYG_001-25b>¶
(自是貞觀時人今按張説作開元十三年隴右監牧頌/徳之碑序云元年牧馬二十四萬匹十三年乃四十三)¶
(萬匹上顧謂太僕少卿兼秦州都督監牧都副使張景/順曰吾馬㡬何其蓄育卿之力也對曰帝之力也仲之)¶
(□也臣何力之有其頌曰有霍公之掌政擇張氏之舊/令霍公王毛仲也張氏景仲也考牧攻駒一本作監牧)¶
(攻駒非是馬亦貴清潔峭峻/若俗馬多由非所謂清峻矣)遂令大奴手天育别養驥¶
子憐神俊(宋顔延年天馬状曰降靈驥子九方文選梁/元帝荅齊國驤馬書曰價匹龍媒聲齊驥子)¶
(周王褒謝賚馬有啟曰古時伯樂偏愛權竒晉時桑門時/求神後世説支遁常養數馬曰或言道人亦畜馬曰貧)¶
(道重其神駿耳唐趙云大奴王毛仲也毛仲髙麗人父/坐事没為官奴  兵志云毛仲領内外閑廐所謂天育)¶
(必廐名矣大奴之稱公直犯毛仲之所諱而言葢亦欲/因詩而著為史矣亦猶言李輔國而曰關中小兒壤紀)¶
<pb:KR4c0015_WYG_001-26a>¶
(綱謂其以閹奴為/閑廐小兒故也)當時四十萬匹馬張公歎其材盡下¶
(通典貞觀初僅有牝牡三千匹從赤岸澤徙之隴右十/五十始令太僕卿句當羣牧至麟徳四十年間馬至七)¶
(十萬六千匹置八使領九監跨蘭渭秦原四州之地猶/為隘狹更析八監布於河西其時天下以一縑易一馬)¶
(儀鳳三年少卿李思文檢校隴右諸牧監方稱使爾後/或戎狄外侵牧園乖㪚泊乎垂拱潛耗大半開元初牧)¶
(馬二十四萬匹十三年加至四十五萬匹莊子云臣之/子皆不才也  趙云材下字蕭望之云身材下不任職)¶
(趙充國云材下犬馬盡衰雖皆在人言/之馬亦可用舊引是三才之才非也)故獨冩真傳世¶
人見之座右乆更新(趙云崔子玉/有座右銘)多年物化空形影鳴¶
呼健歩無由騁(趙云荘子曰/此之謂物化)如今豈無腰褭與驊騮時¶
<pb:KR4c0015_WYG_001-26b>¶
無王良伯樂死即休(魯國黄伯仁為龍馬頌曰踰騕褭/之體勢逸飛兔之高蹤兼驥録之)¶
(羙質逮驊騮之足雙秦本記造父以善御幸於周穆王/得驥温驪騮騄耳之駟西廵狩樂而㤀歸郭璞曰色如)¶
(華而赤今名馬驃赤者為□騮騮馬赤色徐廣曰赤馬/黑毛曰騮戰國策曰汗明見春申君曰大驥之齒長服)¶
(鹽車而上太行灑汗洒地白汗交流中坂遷延負轅不/能上伯樂遭之下車舉而哭之解綾衣以羃之驥於是)¶
(俛而噴仰見伯樂之如己也漢書音義腰裊者神馬也/赤喙黑身與飛兎同以明君有徳則至也又出瑞應圖)¶
(薦禰衡表云飛兎腰褭絶足奔放良樂之所急也馬趙/云韓退之有言曰世有伯樂然後有千里馬千里  常)¶
(有而伯樂不常有此乃豈無腰褭驊騮而時無良樂之/謂公因題盡己死之驃故起末句死即休之意亦猶人)¶
(抱出羣之材而不遇/知己以死為可嗟矣)¶
<pb:KR4c0015_WYG_001-27a>¶
　　　白絲行¶
繰絲須長不須白越羅蜀錦金粟尺(禮記夫人繅三盆/手魏文帝詔羣臣)¶
(曰前後每得蜀錦殊不相以之趙云須長不須白以絲/為羅與錦則有五色之章焉且金之為舞衣則須長以)¶
(足用不必白而後受綵也越羅蜀錦天下之竒紋也金/粟尺言邉服尺度之足也尺以金粟飾之富貴家之物)¶
(也何遜詩云/金粟□搔頭)象牀玉手亂殷紅萬草千花動凝碧(孟嘗/君至)¶
(楚獻象牀直千金公孫成諫令勿受乃止凡趙云此兩/句是對而讀者弗覺也亂殷紅動凝碧對  文士可到)¶
(至用象牀玉手對萬草千花不以數對數非大手段莫/能也殷音烏閑切韵書云黑色殷也左傳曰左輪朱殷)¶
(殷紅必是錦羅之色下言裁舞衣以殷紅羅錦為之必/天下有隨時梁之語則殷紅豈當時之名耶皇太子變)¶
<pb:KR4c0015_WYG_001-27b>¶
(童篇玉手乍攀花何子朗古意新花映玉手越羅蜀錦/其積在象牀之多玉手擇取則殷紅之叚相亂矣萬草)¶
(千花則言羅錦上之繁文也李暇古怨詩碧玉上宫妓/其積在象牀當時禁苑有疑碧池一曰臨碧池池四旁)¶
(必多花草今言動羅錦上/之花草如動凝碧池焉)已悲素質隨時染(一作/改)裂下¶
鳴機色相射(漢紀童子魏照謂郭㤗曰欲以素質之質/附近朱藍墨子悲絲謂其可以黄可以黑)¶
(古詩纎纎擢素手扎扎弄機杼照趙云素絲之染/則織為羅錦故曰顔色相射鮑  繰絲後為機)羙人¶
細意熨貼平裁縫㓕盡針線跡(趙云盧思道擣衣詩閏/裏裁縫須及平喬知道)¶
(從軍行云曲房理針線平砧擣交/練戰國策蘇秦曰多割楚以㓕跡)春天衣著為君舞蛺¶
蝶飛來黄鸝語(趙云鮑照白紵絲歌云催絃急管君舞/蛺蝶以况舞之輕黄鸝以况歌之好矣)¶
<pb:KR4c0015_WYG_001-28a>¶
落絮遊絲亦有情隨風照日冝(趙作/同)輕舉(前漢郊祀志/遥興輕舉)¶
(趙云曹子建七啟長䄂隨風庾肩吾曰桃紅桞䋈白照/日復隨風薛徳音悼亡云靈梁纔照日銀燭已隨風陸)¶
(士衡前紱聲歌云輕舉乗紫霞宜輕舉作同/輕舉蓋䋈絲之有情人若同羙人之舞也)香汗清塵¶
汙顔色(一作香汗清塵似微汗以作香汁清塵似顔色/古詩微風起兩䄂經汗染雙題又云裁用笥中)¶
(刀縫為萬里衣或趙云陳梁雜歌詩云朱顔潤紅粉香/汗沾玉色清塵  作輕非是當以清為正古詩空牀委)¶
(清/塵)開新合故置何(一作/相)許(古詩云新人工織縑故又工/織素織絲日一疋織素五丈)¶
(餘以縑持比素新人不知故喜趙云阮籍云良辰在何/許謂故而合之以言人情之  新開新而合故不著将)¶
(於甚處置之歎其必委弃也崔輔園詩云妾有羅衣裳/春正在時作為舞春風多秋來不堪著新而用之故耳)¶
<pb:KR4c0015_WYG_001-28b>¶
(弃之凡詩人/興致如此)君不見才士汲引難恐懼棄捐忍羈旅(郭/㤗)¶
(樊答傳咸詩皎皎白素絲織為寒女衣寒女雖妙巧不/得秉杼機天寒知運速况復鴈南飛衣工秉刀尺棄我)¶
(忽若遺人不取諸身世事焉所希况復己朝瑲曷由知/我飢  趙云吕相絶秦文公恐懼班婕妤怨歌行云弃)¶
(捐篋笥中恩情中道絶左傳陳敬仲曰羈旅之&KR1203;注羈/寄也此結一篇之意夫絲繰之難染之難為羅與錦織)¶
(之又難縫為舞衣針線之功又難不猶才士汲引之難/乎一旦而弃之故為才士者與其既用而弃不若甘心)¶
(忍受於羈旅/之未用耳)¶
　　　秋雨歎三首¶
雨中百草秋爛死堦下决明顔色鮮(杜補遺注農夲草/决明子生龍門川)¶
<pb:KR4c0015_WYG_001-29a>¶
(澤乆服益精光輕身與石决明同功皆主明目故有决/明之名藥性論云利五臟常可作菜食之又除肝家熱)¶
(圖經云今處處有之人家園圃所蒋夏初生苗根蒂紫/色葉似苜蓿大大至月有花黄白色其子作穂如青菉)¶
(豆而鋭按兩雅蘚茩英光澤曰藥草决明也郭璞注云/葉黄鋭赤華關西謂之蘚茩與此種不類  趙云百草)¶
(以秋而又雨則爛死也冝矣而决明方以鮮明之色黄/花翠葉而獨榮以譬君子在患難之中而獨立之譬也)¶
著葉滿枝翠羽葢(師云張平子東京/賦樹翠羽之高葢)開花無數黄金錢¶
(師云此詩傳特立獨行之君子不得時也按夲草決明/夏花秋生子赤與杜所稱不同時夲時有金錢錢花與)¶
(萄相類多生於秋雨中俗/謂之滴漏花杜豈本此耶)涼風蕭蕭吹汝急恐汝後時¶
難獨立(趙云念涼風之吹急恐獨立之後時乃詩/人憂傷之意也荆軻風蕭蕭兮易水寒)堂上¶
<pb:KR4c0015_WYG_001-29b>¶
書生空白頭(荘子曰魯侯/讀書堂上)臨風三嗅馨香泣(語子路共/之三嗅而)¶
(作嗅香而泣傷己之不見用而無救於時也路趙云孔/子歎山雌之得時所以傷己之不遇至於子  共之三)¶
(嗅而作則亦傷之而不苟食故也今/也臨風三嗅則亦傷其徒馨之意)¶
　　　右一¶
闌風伏(一作/長)雨(一云東風細雨楚詞光/風泛崇蘭伏三㐲也)秋紛紛(趙云籣/冊之風)¶
(沈伏之雨言風雨之不己也闌如謝靈運云闌同雲/闌伏如左傳夏無伏隂伏之其乆可知也舊注非是)四¶
海(一云/萬里)八荒同一雲(一作萬里同一雲詩上天同雲雨/雪紛紛  趙云荘子逺在八荒之)¶
(外葢八荒又在四海之外一夲作四海萬里則聲律不/穩而萬里字却小矣  師云楚詞九章曰雲霏霏而承)¶
<pb:KR4c0015_WYG_001-30a>¶
(宇王逸注曰佞人並起滿朝廷也按離騷風言號/令雨言徳澤雲言障蔽今萬里同見隂小盛也)去馬¶
來牛不復辨濁涇清渭何當分(荘子秋水至百川灌河/涇流之大雨涘渚涯之)¶
(間不辦十馬之趙云於馬曰去於牛曰來此正左氏風/馬牛不相及  意葢馬趂逆風牛趂順風故爾以多雨)¶
(而水漲岸逺所以不辨濁涇清渭鮑照學阮歩兵體云/涇渭分清濁視彼谷風詩又鮑照賣玉器者詩有云涇)¶
(渭不可雜珉玉當早分西征賦濁涇清渭漢史曰涇水/一石其泥數㪷關中記曰涇入渭合流三百里清濁不)¶
(相雜則涇與渭之清濁固/自分辨而多雨混之爾)木(一作/禾)頭生耳黍穂黒農夫¶
田父無消息(趙云唐俚句云春雨甲子赤地千里夏雨/甲子乗船入市秋雨甲子木頭生耳出朝)¶
(野僉載一本作禾頭葢禾頭無生耳者木頭生耳則栮/是以黍穗黑則壤爛矣故農夫無望也又詩云食農夫)¶
<pb:KR4c0015_WYG_001-30b>¶
(夫嗟我農夫選有邑老田父/薜道衡應詔詩一去無消息)城中㪷米换衾禂相許寧¶
論兩相直(天寶米外窮兵夷狄内盡力宫室役使繁興/民不得休息此詩所以刺也  師云唐舊史)¶
(開元中未㪷數錢讀此詩則可以/論其世矣詩肅肅宵征抱衾與禂)¶
　　　右二¶
長安布衣誰比數反鏁衡門守環堵(陳風衡門之下可/以棲遲注衡門横)¶
(木為門言淺陋也儒行儒有一畆之宫環堵之室環堵/靣一堵也五版為堵五堵為雉張景陽詩環堵自頽毁)¶
(垣問不隱形荘子旅王篇原憲居魯環堵之室韋𤣥成/傳使得自安衡門之下師古曰衡門謂横一木於門上)¶
(貧渚之所居也陶潜環堵蕭然不蔽風雨民趙云黄歇/曰太子不歸則咸陽一布衣耳晉諸葛長  曰今日欲)¶
<pb:KR4c0015_WYG_001-31a>¶
(為丹徒布衣/不可得也)老夫不出長蓬蒿(荘子庾桑椘篇鑿垣墻/而植蓬蒿昭十六年傳)¶
(斬艾蓬蒿藜藿而共處之月令藜藿蓬蒿並興江淹賦/顧念張仲蔚蓬蒿滿中園趙岐三輔决録注曰張仲蔚)¶
(隠居不仕所/居蓬蒿没人)稚子無憂走(一作/奏)風雨雨聲颼颼催早寒¶
胡鴈翅濕高飛難(古樂府為雙鴻/鵠奮翅起高飛)秋來未省見白日泥¶
汚后(一作/厚)土何時乾(宋玉九辨皇天滛溢而秋霖兮后/土何時而得乾此詩刺賢者退處)¶
(而民漸溺/於塗炭也)¶
　　　右三¶
　　　歎庭前甘菊花(此詩誤小人在/位賢人失所也)¶
<pb:KR4c0015_WYG_001-31b>¶
簷(一作/庭)前甘菊移時晚青蘂重陽不堪摘明日蕭條盡¶
醉醒殘花爛熳開何益籬邉野外多衆芳采擷細𤨏升¶
中堂(芣莒薄言采之薄言擷之在趙云宋玉風賦箭條/衆芳劉楨贈中郎将萬舞  中堂此詩刺餘子碌)¶
(碌皆得貴近而/出類者廢爾)念兹空長大枝葉結根失所埋風霜(古/詩)¶
(結根太山阿枝趙云書念兹在兹漢班彪曰夲根既微/枝葉彊大徒  葉扶疎如才人文彩之秀發也而託根)¶
(不得地反為/風霜所埋也)¶
　　　醉時歌(贈廣文館博士鄭䖍按新唐書鄭/䖍鄭州榮陽人天寶初為協律郎)¶
諸公衮衮登臺(一作/華)省(衮衮言相繼而登賢不肖無所/辨也裴逸民叙前言徃行衮衮)¶
<pb:KR4c0015_WYG_001-32a>¶
(可知趙云王濟云張/華説漢史衮衮可聼)廣文先生官獨冷(國子監置廣文/館博士四人助)¶
(教二人並以文士為之領生徒為進士者天寶九年置/  趙云唐人以祠部無事謂之氷㕔氷音去聲趙璘云)¶
(言其清/且冷也)甲第紛紛厭粱肉廣文生生飯不足(按夲傳虔/坐謫私撰)¶
(國史十年還京師𤣥宗愛其才欲置左右以不事事更/為置廣文館以虔為博士虔聞帝不知廣文曹司何在)¶
(訴宰相宰相曰上增廣文置廣文以居賢者令後世言/廣文博士自君始不亦羙乎虔乃就職乆之兩壊廡舍)¶
(有司不復脩營寓治國子館自是遂廢在官貧約淡如/也陸士衡擬古詩甲第椒與蘭又甲第崇蘭闥虞子陽)¶
(諸第甲始修營謂一宅也昔晉書傅咸曰今之賈豎皆/厭粱肉田蚡治甲第諸第夏候嬰傳賜嬰北第第一師)¶
(古曰北第者近北闕之第嬰最第一也故張衡西東賦/曰北闕甲第當道直啟前漢朱邑傳飢者甘槽糠穰嵗)¶
<pb:KR4c0015_WYG_001-32b>¶
(餘𥹭肉此詩傷時/多無功而受禄)先生有道出羲皇先生有才(一作文/一作所)¶
(談/)過屈宋(趙云陶潜自謂羲皇上人杜審言/嘗云吾文當得屈宋作衙官也)徳尊一代¶
常坎軻(古詩坎軻常苦辛滯趙云楚詞七諫云年既過/半百兮愁轗軻而  留玉臺新詠載宋孝武曾)¶
(作丁都護歌云坎轉戎途間何由見子/歡孟子天下有逹尊三爵一齒一德一)名垂萬古知何¶
用(趙云亦張翰不/用身後名之意)杜陵野客人更嗤被褐短窄鬢如絲¶
(後漢杜陵屬京北杜預曰古唐杜氏老子被褐懐寶陶/淵明詩被褐欣自得屢空常晏如  趙云地名杜陵起)¶
(於漢地理志云故杜伯國宣帝/更名有周右将軍杜主祠四所)日糴太倉五升米(薜云/□前)¶
(漢東方朔無令但索長安米史記八書太倉中之/粟紅腐不可食陶淵明曰不能為五斗米折腰)時赴¶
<pb:KR4c0015_WYG_001-33a>¶
鄭老同衾(一作/襟)期(趙云同襟一作同衾非是同衾却嫌/於涉夫婦兄弟事矣曺植閑居賦云)¶
(願同衾於寒女則夫婦之同衾也又贈白馬王彪詩曰/何必同衾幬然後同慇懃則兄弟之同衾也同襟則江)¶
(淹傷友人賦云共齊術而共徑豈是/異䄂而同襟葢云氣味之相同也)得錢即相覔沽酒¶
不復遺㤀形隨影爾汝痛飲真吾師(文士傳禰衡有逸才/與孔融作爾汝交時)¶
(衡年三十餘融年已五十所趙云左傳子産有毁鄉效/曰其所善者吾則行之其  惡者吾則改之是吾師也)¶
(羊祜亦曰疎/廣是吾師也)清夜沉沉動春酌燈(一作/簷)前細雨簷(一作/燈)¶
花落(趙云曹子建公讌詩清夜游西園鮑照夜坐吟云/冬夜沉沉夜坐吟劉邈雜詩曰簷花初照月洞户)¶
(未垂帷又沈如筠雜怨詩云簷花生䝉羃孤帳日愁寂/李暇擬古歌曰簷花照月鶯對棲空留可憐暗中啼徐)¶
<pb:KR4c0015_WYG_001-33b>¶
(侍中為人贈婦詩云但看依井蝶共取落薝花簷花近/乎簷邉之花也學者不知所出或以簷雨之細如花或)¶
(遂以簷花為簷兩/之名故特為詳之)但覺高歌有鬼神焉知餓死填溝壑¶
(昭十三年傳擠于溝壑左太沖詠史詩當其未遇時憂/其填溝壑汲黯傳臣自以為填溝壑  趙云選有抗音)¶
(高歇後漢公孫述傳政事修理郡中謂有鬼神列女傳/梁高行曰妾夫不幸早死先狗馬填溝壑又趙左師觸)¶
(龍薦其子曰願及/未填溝壑而託之)相如逸才親滌器(司馬相如傳文君/奔相如俱之臨卭)¶
(盡賣車騎買酒舍仍令文君當壚相如身著犢皮禈與/庸保雜作滌噐於市中師古云滌洒也器食器也賤役)¶
(也/)子雲識字終投閣(揚雄傳王莾時劉歆甄豐皆為上/公莾既以符命自立即位之後欲)¶
(絶其原以神前事而豐子尋歆子棻復獻之莾誅豐父/子投棻四裔辭所連及便取牧不時雄校書天禄閣上)¶
<pb:KR4c0015_WYG_001-34a>¶
(治獄使者來欲収雄雄恐不能自免迺從閣上自投下/㡬死莾聞之曰雄素不與事何故云此間請問其故迺)¶
(劉棻嘗從雄學作竒字雄不知情有詔勿問京氏帖然/  陸公衡辨亡論云長沙威王逸才命世任昉述異記)¶
(載蒼頡墓在北海呼為藏書臺周人當時莫識其書遂/藏之書府至秦時李斯識八字云上天作命皇辟迭王)¶
(至叔通通識十二字此所謂識字言識古字也揚/雄之作竒字顔師古注云文之異者即此之謂矣)先生¶
早賦歸去來石田茅屋荒蒼苔(陶潜為彭澤令是時/郡遣督郵至吏白當)¶
(束帶見督郵潜乃歎曰我不能為五㪷未折腰向鄉里/小兒乃自解印綬将歸田里命篇日歸去來  趙云石)¶
(束帯見督郵潜乃歎曰我不能為五㪷未折腰向鄉里/小兒乃自解印綬将歸田里命篇曰歸去來  趙云石)¶
(田茅屋言石田上所結茅屋左傳曰猶穫石田也無所/用之後漢王覇隐居止茅屋淮南子曰窮谷之汗生以)¶
<pb:KR4c0015_WYG_001-34b>¶
(蒼/苔)儒術於我何有哉孔丘盗跖具塵埃(荘子帝力何有/於我哉趙云荀)¶
(子曰孺術行天下冨貴語何有於我哉荘子自言何如/於我哉舊注改加字非是丘跖具塵埃意倣伯夷死名)¶
(於首陽之下盗跖死利於東/陵之下其於傷殘性命均也)不須聞此意慘愴生前相¶
遇且銜杯(古之賢者不遇全身於醉者衆矣故此詩末/章皆寓意於酒而又以醉名篇  趙云王仲)¶
(宣四言詩慘愴增歎劉伶云銜杯潄/醪陸士衡苦寒行云慘愴常鮮歡)¶
　　　醉歌行(别從姪勸/落第歸)¶
陸機二十作文賦汝更少年能綴文(晉陸機字士衡作/文賦序云作文賦)¶
(以述先士之盛藻論作文之利害士趙云/班固漢書賛曰自孔子後綴文之  衆矣)緫角草書人¶
<pb:KR4c0015_WYG_001-35a>¶
神速世上兒子徒紛紛(詩甫田緫角丱兮三十國春秋/討秀緫角知名衛玠緫角之名)¶
(車入市趙云草書以遲為工所謂忽忽不及/草書是也以速為神所謂一筆變化書是也)驊騮作駒¶
已汗血鷙鳥舉翮連青雲(汗血事見上注薦禰衡/疏鷙鳥累百不如一鶚)詞源¶
倒流三峽水(海賦吹嘘則百川倒流枚叔七發曰江水/逆流海水上潮  杜補遺隋藝文傳曰筆)¶
(有餘力詞無竭源荆州記曰巴陵椘地有三峽程記曰/三峽者即明月峽巫山峽廣澤峽其瞿唐灧澦之類不)¶
(係三峽之數倒流三峽水謂源源壮/健可以衡三峽之水使之倒流也)筆陣獨掃千人軍¶
(杜補遺王羲之筆陣圖云紙者陣也筆者矟矛也墨者/鍪甲也硯者城池也夲領者将軍也心意者副将掃千)¶
(人軍謂筆之快利也敏趙云驊騮鷙鳥比其才才之俊/源源筆陣言其文之  海賦有吹涝則百川倒流舊注)¶
<pb:KR4c0015_WYG_001-35b>¶
(誤以澇之為嘘葢水之/衝激則有倒流者矣)只今年纔十六七射䇿君門期¶
第一(前漢蕭望之以射䇿甲第為郎師古曰射䇿者謂/為問難疑義書之於䇿量其大小署為甲乙之科)¶
(列而置之不使彰顯有欲射者隨其所取得而釋之以/知優劣射之言投射也對䇿者顯問以政事經義令各)¶
(對之而觀其文辭定高下也後漢劉□五府/辟不就帝與京師而得已而對䇿為第一)舊穿楊葉¶
真自知(史周夲紀蘇厲説白起曰楚有養田基者善射/者也去楊葉百步而射之百發百中而左右觀)¶
(者數千人皆曰善射有一夫立其旁曰可數矣養由基/怒釋弓搤劍曰客安能教我射乎客曰非我能教子支)¶
(左詘右也夫去桞葉百步而射之百發百中不以善息/少焉氣衰力倦弓撥矢鈎一發不中者百發盡廢枚乗)¶
(諫呉王書曰養由基楚之善射者去楊葉百歩百發百/中楊葉之大加百中焉可謂善射矣然其所止乃百歩)¶
<pb:KR4c0015_WYG_001-36a>¶
(之内耳此於臣□未知操/弓持矢也劉向説苑亦云)暫蹶霜蹄未為失(荘子馬蹄/可以踐霜)¶
(雪王褒聖主得賢臣頌/過都越國蹶如厯塊)偶然擢秀非難取㑹是排風有¶
毛質(趙云上句言科舉一日之長搴擢英兮亦偶然爾/既偶然擢之非難取也非難取也不中第何哉然)¶
(㑹當是排擊風雲葢以其終有連雲之毛質焉此慰唁/之且復有所譏誚也鮑明逺與妹書言水族之状有曰)¶
(浴雨排擊此詩好處上言駒汗血下言暫蹶霜蹄上言/驚翮連雲下言毛質排風皆意氣相應此學詩者不可)¶
(不知/也)汝身己見唾成珠(荘子秋水篇蚿謂夔曰子見夫/唾者乎噴則大者如珠  杜詩)¶
(遺後漢漢臺歌曰勢家多所宜咳唾自成珠被褐懷金/玉蘭蕙化為芻  趙云杜田引乃是成珠機非唾成珠)¶
(也此自出選詩咳唾自成珠公詩/意言開口成文如珠舊注非是)汝伯何由髪如漆(師/陳)¶
<pb:KR4c0015_WYG_001-36b>¶
(張麗華髪/鬢黑如漆)春光淡沲秦東亭渚蒲牙白水荇青(梁江淹/石上菖)¶
(䈬詩發歩遵汀渚詩參差荇菜釋云荇接余也陸機云/浮在水上根在水底梁簡文帝晚春詩渚蒲變新節)¶
(杜補遺本草圖經水萍爾雅謂之草其大者曰蘋周詩/于以采蘋陸機云海中浮萍麤大者謂之蘋蘇恭云此)¶
(有三種大者蘋中者荇菜小者水上浮萍即溝渠間生/者是鳬莕也爾雅莕謂之接余其葉謂之符郭璞以謂)¶
(其叢生水中葉□在莖端長短隨水淺深莕即荇也謂/趙云鮑照詩春風淡蕩俠思多沲音待可均蒲璞以)¶
(白荇在水而青此春時也指秦東亭景物而言耳舊注/引非是杜又引詩本草冗矣盧思道云練葉参差映水)¶
(荇/)風吹客衣日杲杲樹攪離思花㝠㝠(衛詩杲杲出日/楚詞雷填填兮)¶
(雨㝠/㝠)酒盡沙頭雙玉瓶衆賔皆醉我獨醒(屈原曰舉世/皆醒惟我獨)¶
<pb:KR4c0015_WYG_001-37a>¶
(清衆人皆醉/惟我獨醒)乃知貧賤别更苦吞聲躑躅涕淚零(古詩/泣涕)¶
(零如雨又沉吟□躑躅行不進貌陸士衡擬古詩沉思/鍾萬里躑躅吟歎又云躑躅再三吟歎又云躑躅遵林)¶
(渚宋鮑照行路難云心非木/石豈無感吞聲躑躅不敢言)¶
　　　贈衛八處士¶
人生不相見動如參與啇(見前篇高/書記詩注)今夕復何夕共此¶
燈燭光(一云共宿此燈光今夕見上注光/趙云廣絶交論云黄宵燭之末)少壮能幾時¶
鬢髪各己蒼(漢武帝秋風辭少壮㡬時兮奈何陶/淵明歸去來寓形宇宙兮復㡬時)訪舊¶
半為鬼驚呼熱中膓(魏文帝與吳質書曰昔年疾疫親/故多罹其災觀其姓名已為鬼録)¶
<pb:KR4c0015_WYG_001-37b>¶
(摹趙云阮籍詩容好結中腸熱師云孟子仕則/  君不得於君則然中注云  中心熱恐懼也)焉知二¶
十載重上君子堂(趙云王仲宣詩/高㑹君子堂)昔别君未婚兒女忽¶
成行怡然敬父執問我來何方(曲禮見父之執勞趙云/射𤣥暉云問我  何事)¶
問答乃未己兒女(一作/驅兒)羅醪漿(詩可以/挹酒漿)夜雨剪春韭新¶
炊間黄粱(杜補遺顒嘗隠鍾山山儉謂曰山中所食何/者最勝曰春初早韭秋末晚松宋玉招䰟云)¶
(稻粱穱麥拏黄梁陶隠居士黄梁本出青冀穂大毛長/穀未俱麄於白梁襄陽竹根粱是也食之比他殻最益)¶
(脾/胃)主稱㑹靣難(張平子賦主稱露未晞曹子建詩/主稱千金壽古詩會靣安可知)一舉¶
累十觴十觴亦不醉感子故意長明日隔山岳世事兩¶
<pb:KR4c0015_WYG_001-38a>¶
茫茫(曺顔逺詩舉觴詠露斯身趙云劉琨/云舉觴對膝鮑照詠史  世兩相棄)¶
　　　苦雨奉寄隴西公兼呈王徴士(隴西公郎漢中/王瑀徴士瑯琊)¶
　　　　(王/徹)¶
今秋乃滛雨(月令季春行秋今則天多沉隂滛雨早降/注九月多隂霖也雨三日一往則為霜)¶
仲月來寒風(趙云此雖古詩而多對字眼相次若近/體選詩空房來悲風又王宇來清風)羣¶
木水光下萬象(一作/萬家)雲氣中(唐中宗二月三月洛陽東/七里許地色如水側近樹)¶
(本往來車馬皆厯厯影見水中經月餘乃滅荘趙云此/盛言苦雨之状舊注引中宗時事疑誤後學  子乗雲)¶
(氣/)所思礙行潦九里信不通(詩洞酌酌彼行潦流潦也/疏日行者道也潦者雨水)¶
<pb:KR4c0015_WYG_001-38b>¶
(也行道上雨水流聚故云行潦傳云行潦/之水也  趙云張平子四愁詩我所思兮)悄悄素滻路¶
(潘岳行征賦𤣥灞索滻唐天寶元年命陜郡太守韋堅/引滻水開廣運漕消消言族旅不通貌  師云詩憂心)¶
(悄/悄)迢迢天漢東(古詩迢迢牽牛星言有所隔漢杜補遺/河圖括地象曰河精上為天  隋文志)¶
(曰天津九星不備関梁道不通晉志曰天津横天河中/一曰天漢葢子羙以乆雨路阻雖素滻之近若在天漢)¶
(曰天津後世京師之橋多以天津為名師云詩維天有/漢監亦有光天漢銀河也  趙云天漢則中渭橋之所)¶
(長安志於中渭橋引三輔黄圖曰渭水貫都以象天漢/溪橋南以法牽牛是也西征賦云北有清渭濁涇按長)¶
(安志滻水在縣東北流四十里入渭如此則滻雖在南/渭雖在北要之皆長安水且相通矣  杜補遺引非是)¶
(庾肩吾經禹廟詩曰起呉山北里臨/天漢車似言天上之漢公特用其字)願騰六尺馬(一作/六尺)¶
<pb:KR4c0015_WYG_001-39a>¶
(駒/)背若孤征鴻(周禮凡馬八尺以上為龍七尺以上為/騋六尺為馬  趙云鴻鵠高飛逺舉之)¶
(物謂之孤征鴻葢以其羣飛則意/猶詳緩孤飛則欲逐伴而急矣)劃見公(一作/君)子面超¶
然懽笑同(劃忽麥切注云錐力也劃鮑照詩有劃期字/言約相見之期也老子雖有榮觀燕處超然)¶
奮飛既胡越(詩不能奮飛古詩胡馬依北風越鳥巢南/枝  趙云言如胡與越之隔也淮南子自)¶
(異省視之肝膽胡越王粲云/胡越之異區舊注引非是)局促傷樊籠(古詩蟋蟀傷/局促荘子澤)¶
(雉不蘄畜乎樊中所以籠雉也清杜補遺南史陽休之/不樂煩職典選乆曰此官寔時  華但妨吾賞真是樊)¶
(籠矣促趙云漢景帝/云局  如轅下駒)一飯四五起慿軒心力窮(周公一/飯三吐)¶
(哺江文通雜體詩慿軒詠堯老此言思見君子而不可/得也趙氏云一飯四五起亦劉公幹一日三四遷之意)¶
<pb:KR4c0015_WYG_001-39b>¶
(也楹板謂之軒王粲登/樓賦慿軒檻以遥望)嘉蔬没溷濁(郭景純江賦播匪/藝之芒種挺自然)¶
(之嘉蔬宋風風賦駭溷濁揚腐餘屈平卜居云俗溷濁/而不清騷又云溷濁而嫉賢嘉蔬注蔬菜也  師云禮)¶
(稲曰嘉蔬按子羙園官送菜詩并序皆以嘉蔬/為菜  趙云張載登白菟樓詩原隰殖嘉蔬)時菊碎¶
榛叢(嘉蔬時菊刺賢者為羣小所掩翳也潘安仁時菊/耀巖阿  趙云謝𤣥暉贈西府同僚云時菊委嚴)¶
(阿時菊以譬賢人惟苦兩故没溷濁/碎榛叢乃時政煩苛之譬舊注非是)鷹隼亦屈猛(張華/鷦鷯)¶
(賦蒼鷹鷙而受紲屈猛/志以服養嫉尸禄也)烏鳶何所䝉(趙云鷹隼以苦兩/猶屈其猛而不能)¶
(奮飛沉𤨏𤨏如鳥鳶何所䝉頼乎此/方是言君子小人皆不得所所也)式瞻北鄰居取適¶
南巷翁掛席鈞川漲焉知清興終(言賢者安於退處謝/靈運揚㠶采石華掛)¶
<pb:KR4c0015_WYG_001-40a>¶
(席拾海月言趙云晉書云不如式瞻儀度木𤣥虚海賦/掛㠶席童  隴西公王徴士既不見矣始近取北鄰南)¶
(巷之人而與遊也不/然乃其所以遊矣)¶
　　　同諸公登慈恩寺㙮(公自注云時高適薛據先/有此作李肇國史譜進士)¶
　　　　(既㨗列名於慈恩寺塔謂之趙名貞元中劉/太真侍郎試慈恩寺望杏園花新兩京新記)¶
　　　　(西京外郭城朱雀街東第三街皇城東之第/一街進業坊慈恩寺隋無漏寺之故地武徳)¶
　　　　(初廢貞觀二十年高宗在春宮為/文徳皇后所立故以慈恩為名)¶
高標跨蒼天(師云太冲蜀都賦陽鳥廻翼乎高標注云/言山木之高也  趙云舉標甚高孫綽天)¶
(台山賦曰赤城霞起而建標李善注云立物以為表識/曰標令云高標言塔之高可以標表也詩云悠悠蒼天)¶
<pb:KR4c0015_WYG_001-40b>¶
烈風無時休(魏文帝雜詩烈烈北風凉尚趙云言其高/也書曰烈風雷雨弗迷又  書大傳云成)¶
(王時越裳氏重譯而來朝曰乆矣天之無烈風迅兩意/中國其有聖人乎如此則烈風非所宜有唯高處而復)¶
(有之公古栢行又曰冥/冥孤高多烈風可見矣)自非曠士懐登兹翻百憂(王仲/宣登)¶
(樓賦登兹樓以四望兮聊假日以銷憂兎爰詩我生之/後逢此百憂陸士衡詩感物百憂集劉越石云負杖行)¶
(吟則百憂俱怫至曹于建遂使懐百憂高趙云鮑照放/歌行云小人自齷齪安知曠士懐夫登  望逺所以冩)¶
(憂然其高則易生恐怖/故惟曠士而後無憂也)方知象教力足可追㝠捜(突厥/寺碑)¶
(四天之象開諸象教王簡棲頭陁寺碑正法既没象教/凌夷注謂形象以教人天台山賦逺寄㝠搜  趙云此)¶
(言巍樓高觀世間無有唯/託之象教而後可營焉)仰穿龍蛇窟始出枝撑幽(靈/光)¶
<pb:KR4c0015_WYG_001-41a>¶
(殿賦枝撑杈而斜據注云枝撑梁上交交木也隂趙云/言愈仰而上穿過龍蛇窟然後出離枝撑之幽  也)¶
七星在北户河漢聲西流(趙云呉都賦曰開北户以向/日梁張纉秋雨賦敞北户而)¶
(披襟於塔言户則法華經云佛似右指開寶塔户也河/漢天河也廣雅云天河謂之天漢亦曰河漢以其在西)¶
(若聞其流聲焉魏文帝雜詩云天漢回西流晉張協安/石榴賦又言天漢西流辰角南傾詩云三星在戸魏文)¶
(帝燕歌行星漢/西流夜未央)羲和鞭白日(晉傅𤣥日昇歌羲和初攬/轡六龍並騰驤廣雅曰羲)¶
(和日御也言趙云淮南子云日馭曰羲和故於/白日可以  鞭之楚詞云青春愛謝白日照)少昊行¶
清秋(月令孟秋之月其帝少昊注少皥金天氏殷仲文/詩獨有清秋日晉潘尼朱明送夏少昊迎秋  趙)¶
(云獨言清秋則公登塔必在秋時矣當/白日之昭晰清秋之明爽宜乎見逺)秦山忽破碎涇¶
<pb:KR4c0015_WYG_001-41b>¶
渭不可求俯視但一氣焉能辨皇州(謝𤣥暉詩春色滿/皇州荀子云轂既)¶
(破碎乃大其輻鮑照見賣玉器者詩涇渭不可雜潘岳/西征賦化一氣而甄三才選詩表裏望皇都宋玉高唐)¶
(賦俯視崢嶸能論語/焉能為有焉  為亾)廽首呌虞舜蒼梧雲正愁(山海經/曰南方)¶
(蒼梧之川中中有九疑山舜之所葬則在沙零陵界也/  趙云承上言登塔之高莫辨皇州於是南望而逺想)¶
(蒼梧之託虞舜而思高宗之晏駕葢帝王之孝莫大於/虞舜也自北户而回首乃是南望則可呌虞舜矣呌如)¶
(淮南子言庶女呌天之呌楚詞劉向九歎之逺近篇有/曰奏虞舜於蒼梧上言虞舜下言蒼梧義當如此然必)¶
(使雲字則歸藏啟筮曰有言雲出自蒼梧入於大梁/謝𤣥暉云雲去蒼梧野蒼梧雲愁以言高宗之晏駕)惜¶
哉瑶池飲日晏崑崙丘(鮑照遠舞鷄賦朝戲乎芝田夕/飲乎瑶池穆天子傳周穆王觴)¶
<pb:KR4c0015_WYG_001-42a>¶
(西王母于瑶池上又曰天子遂宿于崑崙之阿赤水之/陽吉日辛西天子升于崑崙之丘以觀黄帝之宫紀年)¶
(曰周穆王西征之崑崙丘見西王母止焉葛仙翁崑崙/一曰𤣥圃一曰積石瑶房一曰閬風臺一曰華葢一曰)¶
(天柱皆仙人所居之處也葢趙云四望而遠想瑶池則/託西王母而思而徳不留  以女仙之尊者名之也惜)¶
(哉不足之辭列女傳桞下恵妻為誄曰永能厲兮吁嗟/惜哉史記孔子羙宓子賤曰惜哉不齊所治者小曺子)¶
(建雜詩云願欲一輕濟惜哉無方舟王仲宣詠史云秦/穆殺三良惜哉空爾為令公之可惜瑶池方晏以崑崙)¶
(日晏而不得乆非以言文徳之不留者乎按仙傳西王/母遺虞舜以白玉琯則以王母比母后尤於舜為一體)¶
(曺子建詩明晨秉機杼日晏/不成文荘子有云崑崙之丘)黄鵠去不息哀鳴何所投¶
(瑞應圖曰黄帝習樂崑崙以舞衆神𤣥鵠六翔其右韓/詩外傳曰田饒事魯哀公而不見察謂哀公曰夫黄鵠)¶
<pb:KR4c0015_WYG_001-42b>¶
(一舉千里止君園池啄君稻粱君猶貴之以其從來逺/也故臣将去君黄鵠舉矣戰國策曰荘辛謂楚襄王曰)¶
(黄鵠遊於江海自以無患不知射者方修弧矢加已百/仭之上  趙云易曰自強不息沈約白紵曲云翡翠羣)¶
(飛飛不息詩/哀鳴嗷嗷)君看隨陽鴈各有稻粱謀(禹貢揚州陽鳥/攸居注鴻鴈之)¶
(屬庾信報趙王賜酒詩未知稻粱鴈何以報君恩盖詩/末章同歎山粱雌雉也  趙云公於前段己追思前事)¶
(矣又因黄鵠之逺去雖若高舉逺引之士然無所投正/而我之俯世徇身則未免若鴈之謀稻粱也亦以自傷)¶
(矣又因黄鵠之逺去雖若高舉逺引之士然無所投止/論語分鴈鷙之稻粱左傳云先軫有謀舊注同歎山梁)¶
(雌雉非是師民瞻云此以譏明皇荒樂不若虞舜瑤也/言王母以比楊妃崑崙以比驪山黄鵠以比張九齡之)¶
(徒鴈以比楊國忠之徒杜公因登㙮觀覽而念及此/其説不同必有能辨之者詩王事靡鹽不能蓻稻粱)¶
<pb:KR4c0015_WYG_001-43a>¶
　　　示從孫濟(此詩譏風俗衰薄雖/同姓不能忘猜疑也)¶
平明跨驢出未知適誰門權門多噂&KR0689;(詩十月噂&KR0689;背/憎噂&KR0689;猶相對)¶
(談語背則相憎逐矣趨趙云楚詞曰平明發兮蒼相前/漢息夫躬交㳺貴戚  走權門又後漢明帝詔云權門)¶
(詣託魏陳孔璋/檄云輸貨權門)且復尋諸孫諸孫貧無事宅舎如荒村¶
堂前自生竹堂後自生萱萱草秋已死竹枝霜不蕃(一/作)¶
(翻詩伯兮焉得諼草言樹之背注諼草令人忘憂背北/堂也䟽堂者房堂所居之地揔謂之堂房半以北為北)¶
(堂房半以南為南左傳其生不蕃荘子云/古人在乎已死矣又雖出而不以文害義)淘米少汲¶
水汲多井水渾刈葵莫放手放手傷葵根(鮑明逺樂府/詩腰鎌刈葵)¶
<pb:KR4c0015_WYG_001-43b>¶
(萱古詩採葵莫傷根葵不生結交莫羞貧羞貧羞貧交/不成  趙云此叚方有興致葢淘米炊刈葵烹少汲水)¶
(莫放手因以興焉族之有宗猶水之有源葵之有根也/水有源勿渾之而已葵有根勿傷之而已族有宗則亦)¶
(勿疎之而已受外嫌猜者亦猶汲水之多也茍以嫌猜/不不敦同姓亦猶放縱其手於採葵也後漢明帝紀殘)¶
(吏放注謂謂/貪縱為非也)阿翁嬾惰乆覺兒行歩奔所來(一作/求)為宗¶
族亦不為盤飱(僖二十三年晉公子及曺/僖負覊之妻饋盤飱寘壁)小人利口食¶
(願自求/口實)薄俗難可論勿受外嫌猜同姓古所敦(鮑明逺/明慮自)¶
(天斷不受外嫌猜義趙云此亦/曺子建詩有親友  在敦之義)¶
　　　九日寄岑㕘¶
<pb:KR4c0015_WYG_001-44a>¶
出門復入門雨(一作/兩)脚但如(一作/仍)舊(趙云王維代羽林/軍閨人云出門復)¶
(入户望望青絲騎論語出門如見大賔記云揖讓而入/門禮皆如其舊雨脚一作兩脚葢兩脚選詩兩足之義)¶
(而語是方言公詩又言兩脚如麻木未斷絶亦此若人/兩脚則無義既出門而往矣又却入門何哉以兩脚如)¶
(舊/也)所向泥活活(一作/浩浩)思君令人痩(詩北流活活謝靈運/活活夕流駛古詩思)¶
(君令人老嵗月忽已晚又詩思君令人老軒車又何遲/  趙云活活雖水流聲而泥之深多則行為有聲也今)¶
(有禽名泥活活/則以其鳴聲云)沈吟坐西軒飲食錯昏晝寸歩曲江頭¶
難為一相就(趙云此所以懷岑生也岑應在曲江/頭猶寸歩耳以泥雨故難於相就也)吁嗟¶
乎蒼生稼穡不可救(趙云書至于海隅蒼/生詩云吁嗟乎騶虞)安得誅雲師¶
<pb:KR4c0015_WYG_001-44b>¶
疇能補天漏(雲師名屏翳列子湯問女媧氏鍊五色石/以補天闗張平子西京賦察雲師之所憑)¶
(賦趙云蜀有地名漏天也大人/  云台屏翳誅風伯刑雨師)大明韜日月曠野號禽¶
獸(晉卦麗大明明今趙云記大明生於東月生於西則/大明主曰言之  也大明之下□韜日月則晝夜皆)¶
(雨而日不見乎晝月不見乎夜皆無明矣詩云率彼曠/野日月之明既韜則惟滛雨淋汪禽獸無所安其飛走)¶
(故哀號/於曠野)君子彊逶迤小人困馳驟(趙云以雨滛于上泥/泊于下君子雖有車)¶
(馬彊逶迤而己小人歎於行李之往來是故困馳驟此/公之語法皆有義意楚詞云載雲旗兮選迤謝靈運溪)¶
(行詩云逶迤傍㟪嶼迢遞歩陘峴君子小人之句亦/曺子建贈丁翼云君子義休恃小人徳無儲之勢也)維¶
南有崇山恐(一作/漭)與川浸溜(趙云上句言南山也詩維/南維箕揚子雲羽獵賦揭)¶
<pb:KR4c0015_WYG_001-45a>¶
(以榮山周禮職方氏九州各有其川溜字義漢書/有三㤗山之溜可以穿石意則憂君子之改節也)是節¶
東籬菊紛披為誰秀(陶淵明雜詩采菊東籬下悠然見/南山魏文帝與鍾絲詩曰嵗月月)¶
(來忽復九日九為陽數而日月並應俗嘉其名以為宜/於長乆故以享宴高㑹是月律中無射言羣木庻革無)¶
(有射地而生於芳菊紛然獨榮非夫含乾坤之淳和體/芬芳之淑氣孰能如此故屈平悲冉冉之將老思飡秋)¶
(菊之落英輔體延年草欺之貴謹奉一束以助彭祖之/術  趙云梁文帝九日詩是節協陽數又大大同十一)¶
(月詩云是節嚴冬暮王子淵洞蕭賦若凱風/紛披而施惠公菊魏文帝書芳菊紛然獨榮)岑生多新¶
詩性亦嗜醇酎(謝恵連雪賦酌湘呉之醇酎西京雜記/漢制宗廟八月歛酎用九醖太牢皇帝)¶
(侍祠以正月且作酒八月成名曰酎一曰九醖一名醇/酎晉侯鄢酒賦醇酎秋發宣十五年伯宗曰不祀一也)¶
<pb:KR4c0015_WYG_001-45b>¶
(耆酒二也都趙六蔡邕瞽師賦云詠新詩/以悲歌魏  賦六醇酎中山流湎千日)采采黄金花¶
何由滿衣䄂(詩采采巻耳不盈頃筐又終朝采藍不盈/一䄡言心有所憂而不在所采也岑生何)¶
(由而免憂乎董趙云以有見岑生意緒無聊采之不/能多也前漢  贊與上卧起帝盡寢偏藉上衣䄂)¶
　¶
　¶
　¶
　¶
　九家集注杜詩巻一¶
