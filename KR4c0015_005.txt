# -*- mode: mandoku-view; -*-
#+TITLE: 九家集注杜詩
#+DATE: 2015-08-24 23:46:12.966495
#+PROPERTY: ID KR4c0015
#+PROPERTY: BASEEDITION WYG    
#+PROPERTY: JUAN 卷五
<pb:KR4c0015_WYG_005-1a>¶
欽定四庫全書¶
　九家集注杜詩巻五　　　宋　郭知達　編¶
　　古詩(寓秦州及同谷/縣行赴蜀中作)¶
　　　貽阮隱居(昉/)¶
陳留風俗衰人物世不數(晉書阮籍字嗣宗陳留尉氏/人也父瑀魏丞相掾子渾姪)¶
(咸咸子瞻瞻弟孚咸從子脩/孚族弟放放弟裕皆陳留人)塞上得阮生迥繼先父祖¶
(趙云公言阮氏自晉人之後無/所聞今日於秦州得阮昉也)貧知静者性自益毛髮¶
古(師云語曰仁者静注無/欲故静性静者多壽)車馬入隣家蓬蒿翳環堵(江/文)¶
<pb:KR4c0015_WYG_005-1b>¶
(通詩顧念張仲蔚蓬蒿滿中園莊子庚桑楚鑿垣牆而/殖蓬蒿昭十六年傳斬之蓬蒿藜藋而共處之月令藜)¶
(莠蓬蒿並興儒行儒有一畝之宮環堵之室注環/堵面一堵也五版為堵張景陽詩環堵自摧毀)清詩¶
近道要(趙云傅咸贈崔伏詩曰/人之好我贈我清詩)識字用心苦(劉棻嘗從/楊雄學作)¶
(竒字劉歆觀之泣曰空自苦心趙云字作子言阮/為詩所以近道要者以其用  苦也惟杜公識之)尋我¶
草逕微褰裳踏寒雨(崔駰達旨辭曰與其有事則褰衣/濡足冠掛不顧  趙云詩褰裳涉)¶
(溱/)更議居逺林避喧甘猛虎(沈休文詩避/世非避喧)足明箕潁客¶
榮貴如糞土(陸士衡云徐幹少無宦情有箕潁之心晉/語玉帛酒食猶糞土也愛糞土以毀五常)¶
(無乃不可乎箕山名潁水名許由巢父隱處僖二十八/年傳榮季曰況瓊玉乎是糞土也  趙云箕潁出謝靈)¶
<pb:KR4c0015_WYG_005-2a>¶
(運擬徐幹詩序非/陸士衡舊注誤)¶
　　　遣興三首¶
下馬古戰場四顧但茫然(蘇子卿行/役在戰場)風悲浮雲去黄葉¶
墜我前朽骨穴螻蟻(老子曰其人已死其骨已朽陸機/挽歌豐肌饗螻蟻妍骸永夷泯)¶
(趙云莊子云在上為烏/鳶食在下為螻蟻食)又為蔓草纒(江淹恨賦試望平/原蔓草縈骨拱木)¶
(歛/魂)故老行嘆息今人尚開邊(嚴助傳武帝時征伐四夷/開置邊郡  趙云使公得)¶
(志廟堂固不求邊/功不賞邊臣矣)漢虜互勝負封疆不常全(前漢匈奴/傳當孝武)¶
(時雖征伐克獲而士馬物故亦略相當雖開河南之野/建朔方之郡亦棄造陽之北九百餘里匈人民民每來)¶
<pb:KR4c0015_WYG_005-2b>¶
(降漢單于亦輒拘留漢使以相報復其傑鶩尚若斯安/肯以愛子而為質乎韓安國漢數千里地争利則人馬)¶
(罷虜以全制其弊去病云漢匈奴相紛/拏殺傷大當孫子一勝一負兵家常勢)安得廉恥(一作/頗)¶
將三軍同晏眠¶
　　　右一¶
髙秋登寒(一作/塞)山南望馬邑州(前漢地理志馬邑屬鴈/門郡晉太康地記云秦)¶
(時建此城輒崩不成有馬周旋馳走反覆父老異之因/依以築城遂名為馬邑漢王恢伏兵馬邑旁谷中是也)¶
(其趙云舊注指為鴈門馬邑非是蓋公詩在秦州所作/  登山南望豈却望北地鴈門之馬邑乎馬邑秦州地)¶
(名今於本處有石碑標榜焉其土人及曾游秦州/者自能言之此所謂不行一萬里不曉杜甫詩也)降虜¶
<pb:KR4c0015_WYG_005-3a>¶
東擊胡壯健盡不留(詩囬紇助順收復京師遂進収東/都前漢匈奴傳曰漢大發關東輕)¶
(銳士盡力擊匈奴郡國吏三/百石伉健習騎射者皆從軍)穹廬莽牢落(匈奴傳匈奴/父子同穹廬)¶
(卧師古曰穹廬旃帳也/其形穹隆故曰穹廬)上有行雲愁老弱哭道路願聞¶
兵甲休(前漢賈捐之傳珠崖反連年不定議大發軍捐/之建議不可曰當此之時冦賊並起軍旅數發)¶
(父戰死於前子鬬傷於後女子乗亭障孤兒號於道老/母寡婦飲泣巷哭上從之前漢匈奴傳匈奴上漢書曰)¶
(願寢兵休士以安邊民使少/者得成其長老者得安其處)鄴中事反覆(一云何/蕭條)死人¶
積如丘(後漢韓遂馬馬騰曰天下反覆未可知則趙云/兩京雖復矣而賊猶保相州旣圍復解  士卒)¶
(傷死可/知矣)諸將已茅土載驅誰與謀(李陵與蘇武書陵為/足下當享茅土之薦)¶
<pb:KR4c0015_WYG_005-3b>¶
(䇿文錫君𤣥土苴以白茅新添詩載馳載驅鄴趙云當/兩京之復各論諸將之功而加官爵矣則破  之戰誰)¶
(復効力哉宜公/之所深憂也)¶
　　　右二¶
豐年孰云遲甘澤不在早(陸機雲賦甘澤&KR1480;霈孫楚雪/賦膏澤液普潤中田肅肅二)¶
(麥實豐年曹子建良田/無晚嵗膏澤多豐年)耕田秋雨足禾黍已映道春苗¶
九月交顔色同日老勸汝衡門士(衡門見上/秋雨歎注)勿悲尚枯¶
槁(漁父形容枯槁莊子枯槁之士/  趙云此篇慰貧士之詩也)時來展才力先後無¶
醜好但訝鹿皮翁忘機對芳草(列仙傳鹿皮翁者菑川/人也少為府小吏機巧)¶
<pb:KR4c0015_WYG_005-4a>¶
(舉手能成器械岑山上有神泉人不能至也小吏自府/君請木工斧斤三十人作轉輪懸閣意思叢生數十日)¶
(梯道四門成上其顛作茅舍留止其旁機趙云鹿皮翁/固是神仙神仙皆遺世故然於此言忘  械則以鹿皮)¶
(翁本巧於機械及其避世忘去機慮結茅岑山坐對芳/草矣公題是遣興見諸將以戰伐之功富貴驕矜而貧)¶
(者寂寞既慰之以秋成當飽可免憔悴又期之以時來/展材力亦當富貴不以先者為好而後者為醜也又終)¶
(之以鹿皮翁之忘機則豈顧富貴/之先後哉鹿皮翁殆公自託耳)¶
　　　右三¶
　　　昔游(趙云此篇名昔游蓋公紀游王屋山與東/蒙山之實也王屋山有華蓋峯所謂華蓋)¶
　　　　(君董先生必是實事詳味公之詩意可/見矣於紀實中因使神仙事以稱之也)¶
<pb:KR4c0015_WYG_005-4b>¶
昔謁華蓋君深求洞宮脚玉棺已上天白日亦寂寞(後/漢)¶
(王喬為葉令後天下玉棺於堂前吏人摧排終不搖動/喬曰天帝獨召我耶乃沐浴服飾寢其中蓋便立覆宿)¶
(夕葬於城東土自成墳其夕縣中牛皆流汗/喘乏而人無知者百姓乃為立廟號葉君祠)暮升艮岑¶
頂(艮岑東北/之岑也)巾几猶未却(趙云華蓋君所戴之/巾所慿之几尚在)弟子四¶
五人入來淚俱落余時游名山發軔在逺壑(離騷朝發/軔於蒼梧)¶
(又朝發軔/於天津)良覿違夙願(謝靈運詩搔首訪/行人引領兾良覿)含凄尚寥廓¶
林昏罷幽磬竟夜伏石閣王喬下天臺微月映皓鶴(嵇/康)¶
(琴賦王喬披雲而下墜天台賦王喬控鶴以冲天何敬/祖在昔王子喬有道發伊洛迢遞陵峻岳連翩御飛鶴)¶
<pb:KR4c0015_WYG_005-5a>¶
(喬却是周靈王太子/王子晉子晉一名喬)晨溪嚮虛駛歸徑行已昨豈辭青¶
鞋胝(趙云青鞋山行之具胝足/病也莊子曰手足胼胝)惆悵(一作/悵望)金匕藥東蒙¶
赴舊隱尚憶同志樂(東蒙山名昔者先王以為東蒙主/  趙云此又叙其游東蒙山也公)¶
(𤣥都壇歌寄元逸人曰故人昔隱東蒙峯又與李白同/尋范十隱居曰余亦東蒙客憐君如弟兄豈所謂赴舊)¶
(與冂同志/樂者乎)休事董先生(董先生董京威也行吟常宿白/社之中時乞市肆得碎繒結以)¶
(自覆差趙云休事董先生則東蒙山必有董先生矣舊/注便  排作董京威自是已往神仙矣亦豈在東蒙山)¶
(邪/)於今獨蕭索胡為客關塞道意久衰薄妻子亦何人¶
丹砂負前諾(晉葛洪求勾漏/令以練丹砂)雖悲髪變鬒(章忍反一云/鬢髪變謝𤣥)¶
<pb:KR4c0015_WYG_005-5b>¶
(暉詩有情知望鄉誰能鬒不變詩鬒髪如雲/趙云髪之黑者曰鬒鬒髪變言變而為白也)未憂筋力¶
弱杖藜望清秋有興入廬霍(謝靈運詩游當游羅浮行/必息廬霍江淹擬靈運詩)¶
(靈境信淹留賞心非徒設/平明登雲峯杳與廬霍絶)¶
　　　幽人(易履道坦坦幽人貞吉/陸士衡詩幽人在浚告)¶
孤雲亦羣游神物有所歸(陶潛詠貧士詩萬族各有託/孤雲獨無依  趙云孤雲所)¶
(以譬幽人之畸獨者也然以類相聚則終至於/羣游蓋以神物有歸故爾又若志士之相遇也)麟鳳在¶
赤霄何當一來儀(劉公幹詩鳳凰集南嶽徘徊孤竹根/何時當來儀將顯聖明君書鳳凰來)¶
(儀張協七命掛歸翮於赤霄之表漢書麟鳳在郊藪孔/融曰麟鳳來頌聲作  趙云以比賢人之宜來乃賈誼)¶
<pb:KR4c0015_WYG_005-6a>¶
(所謂鳳凰翔于千仭兮覽徳輝而下之也赤霄丹霄也/楚辭曰載赤霄而凌太清張茂先鷦鷯賦序彼鷲鶚鵾)¶
(鴻孔雀翡翠或凌赤霄之際然鳳凰云在赤霄可也而/麟亦謂之下赤霄學者常疑之殊不知徐陵之生寶誌)¶
(見之曰此兒天上石麒麟則麟自天而降亦宜在赤霄/者矣此四句孤雲蓋公自比羣游以比同志之幽人麟)¶
(鳳又以比同志之幽人所謂/同志之幽人則下句惠荀輩)徃與惠荀輩中年滄洲期¶
(杜補遺惠逺許詢也謝𤣥暉之宣城詩旣灌懷禄情復/恊滄洲趣李善注楊雄賦云世有黄公者起於滄洲頥)¶
(神養性故後人以滄洲為隱者所居或云隋圖經曰漢/水逕琵琶谷至滄浪洲乃漁父悼歌處滄洲即滄浪洲)¶
(也自趙云惠荀惜乎無考杜田補遺便指為惠逺許詢/此  是晉人今公詩云與惠荀輩則當時人其荀字是)¶
(姓即非許詢蓋詢乃詢問之詢豈可彊差排邪又况公/於惠逺兩謂之廬山逺未嘗摘用惠字也滄洲期言隱)¶
<pb:KR4c0015_WYG_005-6b>¶
(淪之所也詩人之言隱多用滄洲字/杜田又引滄洲云即滄浪洲非是)天髙無消息棄我¶
忽若遺(詩谷風將安將樂棄予如遺郭泰機詩衣/工秉刀赤棄我忽若遺古詩棄我如遺跡)内懼¶
非道流幽人見瑕疵(僖七年傳不汝瑕/疵史道家者流)洪濤隱語笑(曹/植)¶
(汎舟越洪濤晉王凝之風賦驅東極之洪濤郭璞江賦/鼓洪濤於赤岸木𤣥虛海賦洪濤瀾汗曹玭江賦洪濤)¶
(突兀而横持蔡邕賦洪濤湧以/沸騰晉蘇彦詩洪濤奔逸勞)鼓枻蓬萊池(孫楚賦舟/人鼓枻而)¶
(揚歌史漁父/鼓枻而去)崔嵬扶桑日(山海經云大荒之中暘谷上/有扶桑十日所浴九日居下)¶
(枝一日居上枝皆載烏又山海經云日出𤾉谷浴於咸/池拂於扶桑杜補遺東方朔十洲記曰扶桑在碧海中)¶
(樹長數千丈一千餘圍兩兩同根更相依倚故名扶桑/北史言有沙門慧深來荆州云扶桑國在大漢國二萬)¶
<pb:KR4c0015_WYG_005-7a>¶
(餘里其樹葉似桐所生如笋國人食之/實似梨而赤其皮可為紙廣六尺餘)照曜珊瑚枝(梁/元)¶
(帝馬詩照曜珊瑚鞭/餘見上送孔巢父注)風帆倚翠蓋暮把東皇衣(屈平九/歌有東)¶
(皇太一又孔蓋兮翠旌說苑鄂君汎舟於新陂之上張/翠羽之蓋張平子東京賦翠羽之髙蓋曹植曰仰摭翠)¶
(蓋陸士衡詩云/翩翩翠蓋羅)嚥漱元和津(天台賦漱以華池之泉玉/杜補遺黄庭經曰口為)¶
(池太和官𠻳咽靈液災不忓注口中液水為玉津又中/黄經曰但服元和除五穀必獲寥天得真籙注服元和)¶
(謂咽/津液)所思煙霞微知名未足稱局促商山芝(見上喜晴/及洗兵馬)¶
(注之趙云漢武帝曰局促効轉下駒所思旣在乎煙/霞  微則遺世絶物矣雖四皓知名猶為局促也)五¶
湖復浩蕩(周禮揚州其浸五湖注太/湖方五百里故曰五湖)嵗暮有餘悲(張景/陽詩)¶
<pb:KR4c0015_WYG_005-7b>¶
(嵗暮懷百憂有志之士志未獲伸而時不我與則未嘗/不以時逝為嘆也故多以嵗暮為之憂悲  趙云鮑昭)¶
(有古詩其題/曰嵗暮悲)¶
　　　佳人(王深父云俗偷則人之無/告者政不足以恤之也)¶
絶代有佳人(李延年歌北方有/佳人絶代而特立)幽居在空谷(一作山谷/詩皎皎白)¶
(駒在彼/空谷)自云良家子(趙充國傳六郡良家子新添/漢成帝選良家子充後宮)零落¶
依草木關中昔䘮敗兄弟遭殺戮官髙何足論不得收¶
骨肉(趙云此乃貴人之家詩/人蓋不欲出其名氏耳)世情惡衰歇萬事隨轉燭¶
夫壻輕薄兒(沈休文詩長安輕薄兒安趙云光武謂鄧/禹曰孝孫素謹當是長  輕薄兒誤之耳)¶
<pb:KR4c0015_WYG_005-8a>¶
新人已如玉(古詩燕趙多佳/人美者顔如玉)合昬尚知時鴛鴦不獨宿¶
(詩鴛鴦于飛鄭氏婚禮謁文讚曰鴛鴦鳥雄雌相類飛/止相隨列異傳宋康王埋韓馮夫妻宿夕文木生鴛鴦)¶
(雄雌各一常栖樹上晨夕交頸音聲感人莢杜補遺本/草云合歡即夜合也人家多植之葉似皂  槐極細而)¶
(繁宻一名合昬陳藏器云其葉至暮即合故曰合昬文/選陸倕刻漏銘曰合昬暮捲蓂莢晨生注合昬木名其)¶
(葉夜合明舒禆雅云鴛鴦匹鳥有思者也說文稱鳳言/鸛鵱鴛思是也崔豹古今注曰鴛鴦鳬類也雌雄未嘗)¶
(相離人得其一一思而死故謂之匹鳥鴛性如此故先/王慎於取之俗云雄鳴曰鴛雌鳴曰鴦稽聖賦曰雕鳩)¶
(奚別鴛鴦奚雙獨趙云隋江揔閨怨詩/曰池上鴛鴦不  自帳中蘇合遽空然)但見新人笑那¶
聞舊人哭(後漢竇𤣥舊妻與𤣥書別曰棄妻斥女敬白/竇生卑賤鄙陋不如貴人妾日已逺彼日已)¶
<pb:KR4c0015_WYG_005-8b>¶
(親衣不厭新人不厭故悲不可忍怨不可去彼何何人/而居我處𤣥以形貌絶異天子以公主妻之故云  趙)¶
(云此詩人之情也李白亦云新人如花雖可寵舊/人似玉由來重古詩新人工織縑故人工織素)在山¶
泉水清出山泉水濁(趙云此佳人怨其夫之辭晉孫綽/三日蘭亭詩序曰古人以水喻性)¶
(有旨哉斯談非以停之則清混之則濁耶情因所習而/遷移物逐所遇而感興公句蓋言人之同處山谷幽寂)¶
(之地則如泉水之在山無所撓之其清可知/其夫之出山隨物流蕩遂為山下之濁泉矣)侍婢賣珠¶
迴牽蘿補茅屋(東方朔傳董偃母以賣珠為事茅趙云/侍婢既賣珠又使之牽蘿以補  屋空)¶
(谷寂矣茅屋有缺尚即補之其治家勤謹如此梁昭/明太子開善寺法㑹詩牽蘿下石磴攀桂陟雲梁)摘¶
花不挿髪(一作/髻)采柏動盈掬(詩終朝采綠不盈一掬蘭/  趙云古詩穹谷饒芳)¶
<pb:KR4c0015_WYG_005-9a>¶
(采采不盈掬上句言不事粧飾此詩所謂自伯之東首/如飛蓬豈無膏沐誰適為容之意下句以言幽閒之所)¶
(為/也)天寒翠袖薄日暮倚修竹(趙云上句則天色已寒而/翠袖尚薄又似言其無衣)¶
(且無心於服飾矣下句則其所思者逺矣/蓋兄弟殺戮夫壻輕薄豈不感慨於懷哉)¶
　　　赤谷西崦人家¶
躋險不自安(一作/喧)出郊已清目溪迴日氣暖逕轉山田¶
熟(謝靈運詩躋險築幽居枚乗/七發云依絶區兮臨迴溪)鳥雀依茅茨藩籬帶松¶
菊(陶淵明三徑就荒松菊猶存宋玉曰藩籬之鷃料天/地之髙  趙云左傳如鷹鸇之逐鳥雀堯土階三尺)¶
(茅茨/不剪)如行武陵暮欲問桃源宿(一本作桃花陶潛桃源/記曰晉太康中武陵人)¶
<pb:KR4c0015_WYG_005-9b>¶
(捕魚從溪而行忽逢桃花林夾兩岸數百步無雜木芳/華鮮美落英繽紛漁人異之前行窮林林盡見山有小)¶
(口髣髴有光便捨舟歩入初極狹行四五十步忽然開/朗邑屋連接雞犬相聞男女被髪怡然自樂見漁人大)¶
(驚問所從來要還為設酒食云先世避秦難率妻子來/此遂與外隔絶不知有漢無論魏晉也既出自太守太)¶
(守遣人隨而尋/之迷不復得路)¶
　　　西枝村尋置草堂地夜宿贊公土室二首¶
出郭眄細岑披榛得微路(天台賦云披荒榛之䝉籠趙/景真書步澤求蹊披榛覔路)¶
溪行一流水曲折方屢渡贊公湯休徒(惠休上/人姓湯)好静心¶
迹素昨枉霞上作盛論巖中趣(後漢旌車之招/相望於巖中)怡然共¶
<pb:KR4c0015_WYG_005-10a>¶
攜手恣意同逺歩捫蘿澁先登(天台賦攬樛木之長蘿/謝靈運蔓弱豈可捫)¶
陟巘眩反顧要求陽岡暖(顔延年陽陵團精氣陰谷或/煙寒謝靈運朝旦發陽崖景)¶
(落憇/陰峯)苦涉隂嶺沍惆悵老大藤沉吟屈蟠樹卜居意未¶
展杖䇿迴且暮(屈原卜居左太冲杖䇿招隱士/  趙云太公避狄杖䇿去邠)曽巔(一/作)¶
(天/)餘落日草蔓已多露(謝靈運築觀基曽巔又云日落/山照耀盧子諒凝露霑蔓草詩)¶
(謂行/多露)¶
　　　右一¶
天寒鳥已歸月出山更静(山一作人更一作已陶潛衆/鳥相與飛未夕復來歸  趙)¶
<pb:KR4c0015_WYG_005-10b>¶
(云禮記天寒既/至詩月出皎兮)土室延白光松門耿疎影(謝靈運攀崖/照石鏡牽葉)¶
(入松/門)躋攀倦日短語樂寄夜永(謝靈運常苦夏日短天/台賦恣語樂以終日)¶
(趙云天寒則時在冬故/用日短尚書日短星昴)明燃林中薪暗汲石底(一作/泉)井¶
大師京國舊德業天機秉(莊子其嗜欲深/者其天機淺)從來支許游¶
(支遁字道林講維摩經遁為法師許詢為都講遁衆謂/無以歴難詢設一難以調遁不能復通  趙云支遁以)¶
(比贊公許詢/公以自比)興趣江湖迥數竒謫關塞(李廣數竒孟康/曰竒隻不耦也)¶
(如淳曰數為匈奴所敗為竒不耦師古曰言廣命隻不/耦合也孟說是  杜正謬師古既以數竒為命隻不耦)¶
(合則數乃命數之數非疏數之數也而音作所角反者/蓋傳印之誤也宋景文公筆錄云孫宣公奭當世大儒)¶
<pb:KR4c0015_WYG_005-11a>¶
(亦以數竒為朔余後得江南漢書本乃所具反以此考/之殆傳印者誤以具為角也因是詩注猶仍舊音故特)¶
(辨之歎趙云李善注徐敬業古詩寄言封侯者數竒/良可  下注如淳曰數所具切宋景文公偶未見也)道¶
廣存箕潁(太丘道廣廣則難周謝靈運/徐幹詩序云幹有箕潁之心)何知戎馬閒復¶
接塵事屏幽尋豈一路逺色有諸嶺晨光稍朦朧更越¶
西南頂(陶淵明恨晨/光之熹微)¶
　　　寄贊上人¶
一昨陪錫杖(天台賦振金䇿之鈴/鈴注云金䇿錫杖)卜隣南山幽年侵腰¶
脚衰未便陰崖秋(趙云言初欲於贊公土室之處卜隣/時為年齒所侵而腰脚衰弱則其地)¶
<pb:KR4c0015_WYG_005-11b>¶
(為陰崖而當時之秋非所便安要須擇/地也晉潘岳西征賦云眺華岳之陰崖)重岡北面起竟¶
日陽光留茅屋買兼土(買一/作置)斯焉心所求(趙云四句乃/可卜之地蓋)¶
(山北面髙起而障日故陽光為之留陽光者則非若陰/崖之多䕃濕故可結茅屋且兼其地土買之乃心所求)¶
(者/也)近聞西枝西有谷杉黍(一作/漆)稠亭午頗和暖石田又¶
足收(天台賦羲和亭午明杜補遺御覽載綦要云日光/曰景日月之光通  曰景日景曰晷日氣曰晛日)¶
(初出曰旭曰昕曰晞大明曰昕晞乾也日温曰煦在午/曰亭午在未曰昳日晚曰旰日將落曰薄暮日西落光)¶
(返景在下曰倒景左傳云吳將伐齊子胥曰夫得志於/齊猶獲石田也無所用之今云石田足收則雖無用之)¶
(田猶可種而獲也子美醉時歌又有&KR0146;田茅屋荒蒼苔/之句  趙云八句則於重岡北面起處聞得西枝村之)¶
<pb:KR4c0015_WYG_005-12a>¶
(西其谷中杉漆之木稠多而和暖其/石田又可種便可於此結茅屋矣)當期塞雨乾宿昔¶
齒疾瘳徘徊虎穴上(新添班超云不入/虎穴安得虎子)面勢龍泓頭(趙/云)¶
(考工記云審曲面勢言/審其曲直面其形勢也)紫荆具茶茗遙路通林丘與子¶
成二老來徃亦風流(謝靈運俶裝反柴荆孫綽風流為/一時冠  趙云四句則公與贊老)¶
(旣為隣矣可茶茗相交徃來通好也孟子/稱太公伯夷曰二老者天下之大老也)¶
　　　太平寺泉眼¶
招提憑髙岡(見第一巻/奉先寺注)疎散連草莽(景帝紀廣薦草莽/草稠曰薦深曰莽)¶
出泉枯柳根汲引嵗月古石閒見海眼(趙云成都記云/石笋之下是海)¶
<pb:KR4c0015_WYG_005-12b>¶
(眼又劉崇逺作金華子又云北海郡因發地得五/銖錢取之不盡得一石記云此是海眼以錢鎮之)天畔¶
縈水府(新添小說潤州為中源水府/杜云張纘南征賦曽潭水府)廣深尺丈閒宴息¶
敢輕侮青白二小虵幽姿可時覩如絲氣或上爛漫為¶
雲雨(公羊傳曰觸石而出膚寸而合不崇朝而徧天下/者太山之雲也  趙云二小虵蓋實事也其吐氣)¶
(則為雨舊/注非是)山頭到山下鑿井不盡土(趙云自山頭至山/下皆石而已不能)¶
(窮盡至有土處也鑿井之難/如此而得此泉眼為可美矣)取供十方僧香美勝牛乳¶
(趙云佛經每以牛乳供佛今云/泉之香美勝之所以重言之也)北風起寒文弱藻舒翠¶
縷(舒一/作勝)明涵客衣浄細蕩林影趣何當宅下流餘潤通¶
<pb:KR4c0015_WYG_005-13a>¶
藥圃三春濕黄精一食生毛羽(嵇康書又聞道士遺言/餌术黄精令人久壽意)¶
(甚信之杜補遺神農本草黄精乆服輕身延年日華子/云黄精九蒸九曝服之駐顔博物志云天姥謂黄帝曰)¶
(太陽之草名黄精餌之長生太陰之草名鈎吻入口立/死人信鈎吻之殺人不信黄精之益壽不亦惑乎真誥)¶
(云衡山中有學道者張禮正冶明期二人禮正以漢末/在山中服黄精顔色丁壯常如年四十時後乗雲升天)¶
(今在方諸飈室為上仙魏文帝/詩服之四五日身體生羽翼)¶
　　　夢李白二首¶
死别已吞聲生別常惻惻(宋鮑昭行路難吞聲躑躅不/敢言蘇武詩淚為生別滋歐)¶
(陽建惻惻心中酸楚詞悲莫悲/兮生別離謝靈運惻惻廣陵㪚)江南瘴癘地逐客無消¶
<pb:KR4c0015_WYG_005-13b>¶
息(劉孝標流離大海之南寄命瘴癘之地李斯為秦逐/客  趙云白坐永王璘之累長流夜郎㑹赦還潯陽)¶
(坐事下獄潯陽今之江/州也屬江南東路故云)故人入我夢明我長相憶(樂府/云夢)¶
(見已在旁忽覺在他鄉上/有加飡食下有長相憶)恐非平生魂路逺不可測魂¶
來楓林青(楚辭湛湛江水兮上有楓阮/籍湛湛長江水上有楓樹林)魂返關塞黑(趙/云)¶
(白謫在南其所經歴乃楓林也在/秦與公相見故其去又歴關塞也)君今在羅網何以有¶
羽翼落月滿屋梁猶疑照顔色(宋玉神女賦若白日初/出照屋梁若明月舒其)¶
(光西清詩話云李太白歴見司馬子微謝自然賀知章/或以為可與神遊八極之表或以謫謫仙人其風神超)¶
(邁英爽可知後世詞人狀者多矣亦間於丹青見之俱/不若少陵云落月滿屋梁猶疑照顔色熟味之百世之)¶
<pb:KR4c0015_WYG_005-14a>¶
(下想見丰采此與/李太白傳神詩也)水深波浪濶無使蛟龍得(續齊諧記/楚屈原五)¶
(月五日投汨羅而死楚人哀之每至此日祭之漢建武/中長沙人區回見一人自稱三閭大夫曰君嘗見祭甚)¶
(善然為蛟龍所苦今若有惠可以棟葉塞之縛以五色/絲此二物蛟龍所畏也  趙云因借夢寄以憂之且戒)¶
(之也言蛟龍則又因歴江湖而言之也與/下篇舟楫恐失墜同意舊注所引非是)¶
　　　右一¶
浮雲終日行游子久不至(古詩浮雲蔽白日游子不反/顧  趙云蓋言游子之拘繫)¶
(不若浮雲/之疎散也)三夜頻夢君情親見君意(趙云其身雖不至/而三夜入夢斯為)¶
(情親/矣)告歸常局促苦道來不易(趙云漢景帝云/局促効轅下駒)江湖多¶
<pb:KR4c0015_WYG_005-14b>¶
風波(一云秋/多風)舟楫恐失墜出門搔白首若負平生志冠¶
蓋滿京華斯人獨顦顇(左太冲詩濟濟京城内赫赫王/侯居冠蓋陰四街朱輪竟長衢)¶
(寂寂楊子宅門無卿相輿/寥寥空宇内所講在𤣥虛)孰云網恢恢將老身(一作/才)反¶
累(老子天網恢恢疎而不漏/  趙云此公閔白之辭也)千秋萬嵗名寂寞身後事¶
(張翰曰使我有身後名不如即時一杯酒阮籍詩千秋/百嵗後榮名安所之  趙云公以事理寄之一嘆而已)¶
(漢有鼓吹鐃歌十八曲其上之/回曲有云千秋萬嵗樂無極)¶
　　　右二¶
　　　有懷台州鄭十八司户(䖍時坐汙賊/貶台州司户)¶
<pb:KR4c0015_WYG_005-15a>¶
天台(山/名)隔三江(一云/江海)風浪無晨暮(趙云水經載韋昭以/松江浙江浦陽江為)¶
(三江也而天/台在其外矣)鄭公縱得歸老病不識路(沈休文夢中不/識路何以慰相)¶
(思相趙云暗使韓非子中事六國時張敏與髙惠為友/每  思不能得見敏便於夢中徃尋但行至半道即迷)¶
(不知路遂迴/如此者三)昔如水上鷗今如罝中兎(詩肅肅兎罝曰/趙云何遜詩)¶
(可憐雙白鷗/朝夕水上游)性命由他人悲辛但狂顧山鬼獨一脚(一/足)¶
(曰䕫魍魎也薛云楚詞/屈原九章歌句有山鬼)蝮虵長如樹(招魂蝮虵蓁/蓁雄虺九首)呼號¶
旁孤城嵗月誰與度從來禦魑魅多為才名誤(文十八/年舜流)¶
(四凶族渾敦窮竒檮杌饕餮投諸四裔以禦魑魅公趙/云左傳曰入山不逢不若魑魅魍魎莫能逢旃而  寄)¶
<pb:KR4c0015_WYG_005-15b>¶
(李白詩云魑魅喜人過亦使此事多為/才名誤句法亦古詩多為藥所誤也)夫子嵇阮流更¶
被時俗惡(嵇康阮籍嵇康書曰阮嗣宗/為禮法之士所繩疾之如讎)海隅微小吏眼¶
暗髪垂素(潘安仁秋興賦/素髪颯以垂領)黄㡌映(一云鳩/杖近)青袍非供折¶
腰具(陶潛焉能折腰閭里小兒杜補遺後漢禮儀志八/十九十賜玉杖長尺以鳩鳥為飾故又謂之鳩杖)¶
(鳩者不噎之鳥欲老人不噎鳩趙云鳩杖字一作黄㡌/非是蓋操船之人曰黄㡌耳  杖老人之杖耳在朝廷)¶
(以更老待之而乃映小官之/青袍所以非供折腰具也)平生一杯酒見我故人遇¶
相望無所成乾坤莽迴互(沈休文平生少年日分手易/前期勿言一樽酒明日難重)¶
(持古詩瀟湘逢故人可趙云張翰曰不如即時一杯酒/暗用謝眺詩山川不  夢況乃故人杯也公言徒有平)¶
<pb:KR4c0015_WYG_005-16a>¶
(生一杯酒欲見我故人與之相遇而同飲今不可見矣/故有末句相望無所成而天地變移以言時事之反覆)¶
(矣/)¶
　　　遣興五首¶
蟄龍三冬卧老鸖萬里心(易龍虵之蟄以存身也舞鸖/賦結長悲於萬里  趙云東)¶
(方朔云三冬文史足用諸葛孔明卧龍以比賢俊之未/遇龍卧而終起鸖雖老而終逺飛則賢俊雖未遇而終)¶
(用/也)昔時賢俊人未遇猶視今(蘭亭序後之視今猶今之/視昔  趙云蓋言視今之)¶
(未遇者則可以推知昔時之賢俊也京/房傳臣恐後之視今猶今之視前也)嵇康不得死(一/云)¶
(且不/死)孔明有知音(江淹恨賦中散下獄神氣激揚徐庻/薦孔明  趙云嵇康與吕安相善二)¶
<pb:KR4c0015_WYG_005-16b>¶
(人素為鍾㑹所不喜安以家事繫獄辭相證引遂復收/康棄市所為不得其死也徐庶薦孔明於劉先主先主)¶
(三顧其草廬起之為國相此為有知音也公詩謂有才/者遇邪以嵇康之才而不得其死謂有才者不遇邪而)¶
(孔明卒有知音則/在遇不遇而已)又如壠厎松用舍在所尋(古詩鬱鬱/澗厎松)¶
大哉霜雪榦嵗久為枯林(傷有才而不見用而趙云歎/松有霜雪榦不用  為枯木)¶
(矣莊子曰孔子云天寒既至霜/露既降吾是以知松柏之茂也)¶
　　　右一¶
昔者龎德公未曽入州府襄陽耆舊間處士節獨苦豈¶
無濟時䇿(一作/術)終竟畏羅罟(一云終嵗/畏罪罟)林茂鳥有歸水¶
<pb:KR4c0015_WYG_005-17a>¶
深魚知聚舉家隱鹿門劉表焉得取(後漢逸民傳龎德/公者南郡襄陽人)¶
(也未嘗入州府夫妻相敬如賓荆州刺史劉表數延請/不能屈乃就候之謂曰夫保一身孰若保全天下乎龎)¶
(公笑曰鳩鵠巢於髙林之上暮而得所栖黿鼉穴於深/淵之下夕而得所宿夫趨舍行止亦人之巢穴也且各)¶
(得其栖宿而已天下非所保也因釋耕於壠上而妻子/耘於前表指而問曰先生若居畎畝而不肯官禄後世)¶
(何以遺子孫乎龎公曰世人皆遺之以危今獨遺之以/安雖所遺不同未為無所遺也表歎息而去後遂攜其)¶
(妻子登鹿門山採藥不返侯杜補遺襄陽記云鹿門山/舊名蘇嶺山建武中襄陽  習郁立神祠於山刻二石)¶
(鹿夾神道口俗因謂之/鹿門廟遂以廟名山)¶
　　　右二¶
<pb:KR4c0015_WYG_005-17b>¶
我今日夜憂諸弟各異方不知死與生何況道路長(蘇/武)¶
(詩良友逺別離各在天一方山海隔中州相去悠且長/古詩相去萬餘里各在天一涯道路阻且長㑹面安可)¶
(知/)避冦一分散飢寒永相望豈無柴門歸欲出畏虎狼¶
(趙云陶淵明田舍詩云長吟掩柴門聊為壠畝民今公/所言指其身所居之屋歸則望諸弟之歸也欲出畏虎)¶
(狼則諸弟之出畏/虎狼而不能也)仰看雲中鴈禽鳥亦有行(魏文帝仰/看明月光)¶
(傅休弈詩仰/觀南鴈翔)¶
　　　右三¶
蓬生非無根漂蕩隨髙風天寒落萬里不復歸本叢客¶
<pb:KR4c0015_WYG_005-18a>¶
子念故宅三年門巷空(曹子建轉蓬離本根飄颻隨長/風何意迴飈舉吹我入雲中髙)¶
(髙上無極天路安可窮類此游客子捐軀逺從戎一趙/云說苑魯哀公曰秋蓬惡其本根美其枝葉秋風  起)¶
(根本拔矣故子建/與公皆得用之)悵望但烽火戎車滿關東生涯能幾¶
何常在覉旅中(匈奴傳烽火通甘/泉宫詩戎車既屇)¶
　　　右四¶
昔在洛陽時親友相追攀送客東郊道遨遊宿南山(曹/子)¶
(建鬭雞東郊道驅上彼南山藹趙云蓋傚張景陽詠史/詩昔在西京時朝野多歡娛  藹東都門羣公祖二踈)¶
(也詩以遨以遊謝靈運擬曹植詩/序云公子不及世事但美遨遊)煙霞阻長河樹羽成¶
<pb:KR4c0015_WYG_005-18b>¶
臯間(有瞽崇牙樹羽置羽也成臯在鞏洛間羽羽/旗也  趙云言鞏洛之亂成臯在鞏洛間也)迴首¶
載酒地豈無一日還(前漢揚雄傳好事者載酒過之/陶潛親朋好事或載酒肴而徃)丈¶
夫貴壯健慘戚非朱顔¶
　　　右五¶
　　　遣興五首¶
朔風飄胡鴈慘澹帶砂礫(鮑明逺疾風衝塞起砂礫自/飛揚又胡風吹朔雪劉公幹)¶
(凉風吹/砂礫)長林何蕭蕭秋草萋更碧(古詩回風動地起秋/草萋已緑謝𤣥暉春)¶
(草秋更綠動趙云曹植四言云仰彼朔風王正/長云朔風  秋草其後謝𤣥暉朔風吹飛雨)北里富¶
<pb:KR4c0015_WYG_005-19a>¶
薰天髙樓夜吹笛(左太冲南鄰擊鍾磬北里吹笙竿楊/雄燎薰皇天古詩西北有髙樓上有)¶
(絃歌/聲)焉知南隣客九月猶絺綌(精曰絺麤曰綌父杜補/遺隋袁充少時  黨過)¶
(門方冬充尚衣葛戱充曰絺兮綌兮凄其以風充曰惟/絺惟綌服之無斁南鄰之客非服絺綌而無斁也蓋貧)¶
(而未有禦寒之服故耳子美遣遇詩又曰自喜遂生理/花時甘緼袍暮春者奉服既成花時而緼袍豈非無春)¶
(服歟當趙云以九月授衣而猶絺綌花時/已暖  有春服而甘緼袍則公之貧如此)¶
　　　右一¶
長陵銃頭兒出獵待明發(秦武安君頭小而銳寐/  趙云詩云明發不)騂弓¶
金𤓰鏑白馬蹴微雪(趙云言鏑上有金𤓰之飾非富貴/人之箭不然也蹴字見上髙都䕶)¶
<pb:KR4c0015_WYG_005-19b>¶
(騘馬/行注)未知所馳逐但見暮光滅(趙云言出獵之子馳逐/未厭而日晚當歸也)¶
歸來懸兩狼門户有旌節(詩並驅從兩狼兮楊國忠以/劒南旌節導駕  趙云言其)¶
(獵有所獲乃是貴家也旌節/貴人所建而羅列於門者也)¶
　　　右二¶
漆有用而割膏以明自煎蘭摧白露下桂拆秋風前(莊/子)¶
(人間世山木自冦也膏火自煎也桂可食故伐之漆可/用故割之兩龔死時有老父來弔哭甚哀既而曰嗟虖)¶
(薰以香自燒膏以明自銷龔生竟夭天年非吾徒也阮/籍詩膏火自煎燒多財為患害世說毛伯成負其才氣)¶
(稱曰寧為蘭摧玉/折不作蕭敷艾榮)府中羅舊尹沙道尚依然(故事凡拜/相之後禮)¶
<pb:KR4c0015_WYG_005-20a>¶
(絶班行府縣載沙填路自/私第至於城東街名沙堤)赫赫蕭京兆今為時所憐(前/漢)¶
(五行志成帝時童謠曰邪徑敗良田讒口亂善人桂樹/華不實黄雀巢其顚故為人所羡今為人所憐蕭望之)¶
(嘗為左馮翊後飲鴆自殺又盧諶云何武不赫赫遺愛/常在人  趙云東坡先生云明皇雖誅蕭至忠然常懷)¶
(之侯君集云蹭蹬至此至忠亦蹭蹬者也故杜子美云/赫赫蕭京兆今為時所憐因先生之言乃知此篇全為)¶
(蕭至忠而言也按本傳至忠始在朝有夙望容止閑敏/見推為名臣斯可比之漆膏蘭桂者矣又云外方直糾)¶
(摘不法而内無守觀時輕重而去就之參太平公主逆/謀主敗至忠遁入南山數日捕誅之考其平生景龍元)¶
(年九月相睿宗景云元年六月貶是月復相七月罷明/皇開元元年正月復相七月誅此漆之割膏之煎蘭之)¶
(摧桂之折也雖已誅矣然明皇賢其為人心愛之終不/忘後得源乾曜亟用之謂髙力士曰若知吾進源乾曜)¶
<pb:KR4c0015_WYG_005-20b>¶
(乎吾以其貌言似蕭至忠力士曰彼不嘗負陛下乎帝/曰至忠誠國器但晚謬爾其始不謂之賢哉此可以推)¶
(見當杜公時猶為人所憐也/舊注便差排作蕭望之非是)¶
　　　右三¶
猛虎憑其威徃徃遭急縛(曹操謂吕布縛/虎不得不急)雷吼徒咆哮¶
枝撑已在脚忽看皮寢處無復晴閃爍(左傳臣食其肉/而寢處其皮矣)¶
(杜補遺襄二十八年子雅子尾怒盧蒲嫳曰譬/之如禽獸吾寢處之矣注言能殺而席其皮)人有甚¶
於斯足以勸元惡(趙云書元惡太憝退/之猛虎行亦類此)¶
　　　右四¶
<pb:KR4c0015_WYG_005-21a>¶
朝逢富家葬前後皆輝光共指親戚大緦麻百夫行送¶
者各有死不須羡其强君看束縛去亦得歸山崗(吳人/殺諸)¶
(葛恪以籧篨褁屍束縛以篾棄之於石子崗知師/云緦麻服之疎逺者尚有百夫行其富盛可)¶
　　　右五¶
　　　遣興五首¶
天用莫如龍有時繫扶桑頓㘘海徒湧神人身更長(漢/食)¶
(貨志天用莫如龍地用莫如馬人用莫如龜郭璞六龍/安可頓運流有代謝  杜補遺淮南子曰日出于暘谷)¶
(浴于咸池拂於扶桑是謂晨明經於隅泉是謂髙舂頓/于連石是謂下舂爰止羲和爰息六螭是謂懸車薄於)¶
<pb:KR4c0015_WYG_005-21b>¶
(虞泉是謂黄昬注扶桑東方之野六螭即六龍也日乗/車駕以六龍羲和馭之薄於虞泉而回也日賦云升咸)¶
(池而擢秀奄六螭而息㘘又曹子建與吳季重書曰日/不我與曜靈急節思抑六龍之首頓羲和之㘘注六龍)¶
(日車羲和日御龍趙云繫扶桑則楚詞劉向九歎之逺/逝篇有曰維六  於扶桑日賦乃本朝吳淑所為說者)¶
(謂神人指言羲和日經海底出入方頓㘘而經海則羲/和御車同入於海海水雖湧波而羲和身自増長謂之)¶
(神人不足恠也蓋如釋氏之/摩茘支天佛身湧遮日之類)性命茍不存英雄徒自彊¶
吞聲勿復道(新添王育徃事吞/聲拊膺不復道)真宰意茫茫(趙云言人/生浮脆性)¶
(命不存日運不停則徒自為英雄耳故吞聲勿道莫測/真宰之意茫茫然也鮑昭詩云吞聲躑躅不敢言莊子)¶
(云若有真宰存焉師云楊子曰龍以不制/為龍今言繫則彼制矣蓋譏怙勢強暴者)¶
<pb:KR4c0015_WYG_005-22a>¶
　　　右一¶
地用莫如馬無良復誰記(趙云易曰牝馬地類行地無/疆一曰良王也言世無王良)¶
(豈知記省地用之馬乎師云謝宣/逺詩四逹雖平直蹇步愧無良)此日千里鳴追風可¶
君意(趙云追風秦始皇七馬之一名此言若/望王良而鳴矣可見無良是王良也)君看渥洼¶
(見上/注)種態與駑駘異不離蹄齧間逍遙有能事(莊子馬/蹄篇趙)¶
(云一曰蹄分皆相蹄齧如魏文帝齧膝之齧蹄人齧人/言馬之劣又曰蹄則馬蹄可以踐霜雪齧則齕草飲水)¶
(之謂已上各有義理言馬之閒暇而能/事可以行千里也易天下之能事畢矣)¶
　　　右二¶
<pb:KR4c0015_WYG_005-22b>¶
陶潛避俗翁未必能達道觀其著詩集頗亦恨枯槁(趙/云)¶
(因陶潛而有所悟故作此詩非直詆陶也陶集中固有/恨枯槁之語矣如怨詩楚調云夏日長抱飢寒夜無被)¶
(眠嵗暮和張常侍云屢闕清酤至無以樂當年飲酒詩/云顔淵稱為仁長飢至於老雖留身後名一生亦枯槁)¶
(又曰意抱困窮節飢寒飽所更有㑹而作曰弱年逢家/乏老至更長飢惄如亞九飯當暑厭寒衣雜詩云豈期)¶
(過滿腹但願飽粳糧禦冬乏大布麤絺以應陽正爾不/能得哀哉亦可傷斯不謂之頗亦恨枯槁也枯槁字楚)¶
(辭漁父篇屈原形容枯/槁而莊子有枯槁之士)逹生豈是足黙識蓋不早(易曰/黙而)¶
(識之馬融逹生任/性不好儒者之節)有子贒與愚何其掛懷抱(杜補遺淵/明文有命)¶
(子詩曰夙興夜寐願爾斯才爾之不才亦已焉哉又責/子詩曰雖有五男兒㧾不好紙筆天運茍如此且進杯)¶
<pb:KR4c0015_WYG_005-23a>¶
(中物子美謂掛懷抱者此也王立之詩話云東坡言山/谷為余言杜子美困於三蜀蓋不知者詬病以為拙於)¶
(生事又徃徃譏宗文宗武失學故寄之淵明以解嘲其/詩名遣興可解也俗人不領便以為譏病淵明所謂癡)¶
(人前不/得說夢)¶
　　　右三¶
賀公(賀知/章)雅吳語(杜補遺世説劉真長始見王丞相時/盛暑丞相以腹熨弹棊局曰何乃渹)¶
(音虛觥反吳人謂冷為渹劉既出人問見王公云何劉/曰未見他異唯聞作吳語爾又語林曰真長云丞相何)¶
(竒止能作吳/語及細唾也)在位常清狂(昌邑王傳清狂不惠凡狂者/陰陽脉盡濁今此人不狂似)¶
(狂者故言清狂也或曰色理清徐/而心不惠曰清狂如今白癡也)上疏乞骸骨黄冠歸¶
<pb:KR4c0015_WYG_005-23b>¶
故鄉(薛云禮記郊特牲曰野夫黄冠草/服也言知章乞為道士故云黄冠)爽氣不可致(王/徽)¶
(之字子猷桓公嘗謂徽之曰卿在府日久比當相料理/徽之初不酬答直髙視以手板挂頰云西山朝來致有)¶
(爽氣/耳)斯人今則亡(顔淵今/也則亡)山陰一茅宇江海日淒涼(知/章)¶
(事明皇為秘書監自號四明狂客及秘書外監晚節尤/誕放天寶初病夢游帝居及寤遂請為道士歸故里以)¶
(宅為千秋觀表求湖數頃為放生池有詔賜鏡湖/一曲鏡湖在㑹稽山陰想知章結茅於其旁矣)¶
　　　右四¶
吾憐孟浩然短褐即長夜(史記寒者利短褐陸士衡送/子長夜臺王仲宣長夜何冥)¶
(冥云趙云范曅傅曅在獄中為上題/扇  去白日之炤炤即長夜之悠悠)賦詩何必多徃徃¶
<pb:KR4c0015_WYG_005-24a>¶
凌鮑謝(鮑照謝眺詩趙云徃徃之義忽忽如此也/應璩百一  云朋等稱才學徃徃見歎譽)清江¶
空舊魚(趙云是思浩然平生之事浩然嘗有詩曰試垂/竹竿釣果見查頭鯿今言清江之内空有舊魚)¶
(而人不/見也)春雨餘甘蔗(趙云王士源為浩然詩集序云灌/園藝圃以全髙然則春雨餘甘蔗)¶
(豈浩然嘗自營蔗/區乎惜無所明見)每望東南雲令人幾悲吒(杜補遺郭/璞游仙詩)¶
(臨川哀年邁撫心獨悲吒不趙云浩然襄陽人襄陽/在秦州之東南末句思而  見故望雲而空悲吒耳)¶
　　　右五¶
　　　前出塞九首(趙云此詩與後出塞/皆代邊士之作也)¶
戚戚去故里悠悠赴交河(陸士衡悠悠行邁逺戚戚憂/思深古詩戚戚何所迫又悠)¶
<pb:KR4c0015_WYG_005-24b>¶
(悠隔山陂又囬車駕言邁悠悠涉道長繞杜補遺按唐/西州交河在伊州西七百里河水分流  城下因以名)¶
(之漢侯應上書云車/師前國王治交河城)公家有程期亡命嬰禍羅(程限期/㑹也漢)¶
(竇榮亡命山林則趙云若畏公家之期/程而逃亡其命  必有收捕禍所及矣)君已富土境開¶
邊一何多(見上今人/尚開邊注)棄絶父母恩吞聲行負戈(陸士衡/夕息常)¶
(負/戈)¶
　　　右一¶
出門日巳逺不受徒旅欺骨肉恩豈斷(蘇武詩骨肉緣/枝葉  趙云詩)¶
(骨肉/離散)男兒死無時走馬脫轡頭(木蘭曲云南/市買轡頭)手中挑青¶
<pb:KR4c0015_WYG_005-25a>¶
絲(梁簡文帝紫騮馬詩青絲/懸玉蹬又云宛轉青絲鞚)捷下萬仭岡俯身試搴旗¶
(曹子建仰手接飛猱俯身散馬蹄狡捷過猴猱/勇剽若豹螭左太沖振衣千仭岡史斬將搴旗)¶
　　　右二¶
磨刀嗚咽水(嗚一/作呼)水赤刄傷手欲輕腸斷聲心緒亂已¶
久(鮑昭東門行離聲斷客情又行子心腸斷隴杜補遺/辛氏三秦記曰隴山天水大坂也俗歌云  頭流水)¶
(嗚聲幽咽遙望秦川肝腸斷絶故名嗚咽水又云東人/西役升此而顧莫不悲思其歌云隴頭泉水流離西下)¶
(念我此行飄然曠野登髙望逺涕淚雙墮斷趙云以磨/刀於水刀刄傷手則邊士之辛苦尤甚腸  聲指言嗚)¶
(咽水也言心緒久亂/欲不愁而不可得也)丈夫誓許國憤惋復何有功名圖¶
<pb:KR4c0015_WYG_005-25b>¶
麒麟戰骨當速朽(麒麟閣宣帝圖畫功臣於此閣也宋/司馬造石椁孔子曰死不如速朽)¶
(趙云以功名自期/為丈夫之事矣)¶
　　　右三¶
送徒既有長逺戍亦有身(高祖以亭長為/縣送徒驪山)生死向前去¶
不勞吏怒嗔路逢相識人附書與六親哀哉兩决絶不¶
復同苦辛(國忠領劍南募使戍戍瀘南餉路險乏舉無/還者人人思亂此詩所以作  趙云此詩題)¶
(名出塞首篇曰悠悠赴交河大率皆戍西/邊耳舊注豈可臆度便差排作楊國忠耶)¶
　　　右四¶
<pb:KR4c0015_WYG_005-26a>¶
迢迢萬餘里領我赴三軍軍中異苦樂主將寧盡聞(王/仲)¶
(宣從軍詩從軍有苦樂但問所從誰任趙云古詩迢迢/牽牛星吳書張紘傳曰此乃偏將之  非主將之宜)¶
隔河見胡騎倐忽數百羣(趙云似指言/吐蕃之兵也)我始為奴僕幾¶
時樹功勲(漢衞青奮/於奴僕)¶
　　　右五¶
挽弓當挽强用箭當用長(晁錯云努不可以及逺與短/兵同射不能中與亡矢同中)¶
(不能入與亡鏃同此將不省兵之/過  趙云以言士卒之各矜其能)射人先射馬擒賊先¶
擒王(前漢匈奴傳月氏欲殺冐頓冐頓奔歸頭曼令將/萬騎冐頓乃作鳴鏑習勒其騎射令曰鳴鏑所射)¶
<pb:KR4c0015_WYG_005-26b>¶
(而不悉射者斬後冐頓以鳴鏑射單于善馬左右悉射/之冐頓知其可用遂以鳴鏑射頭曼左右皆隨之遂殺)¶
(頭曼而自立此趙云以言士卒之/各欲致其功  詩人之能道事也)殺人亦有限列國自¶
有疆茍能制侵陵豈在多殺傷(趙云孟子曰定於一孰/能一之不嗜殺人者能)¶
(一之而喜開邊者乃好大喜功之/主則公之詩豈不益於教化乎)¶
　　　右六¶
驅馬天雨雪軍行入高山逕危抱寒石指落曽氷間(陸/士)¶
(衡驅馬陟陰山山陰馬不前仰憑積雪巖俯涉堅氷淵/  杜補遺前漢匈奴傳匈奴攻太原高帝自將兵擊之)¶
(㑹冬雨雪卒之/墮指者十二三)已去漢月逺何時築城還浮雲暮南征¶
<pb:KR4c0015_WYG_005-27a>¶
可望不可攀(趙云使周王褒燕歌行無復漢地關山月/唯有漠北薊城雲之意蓋入胡地則逺於)¶
(漢月所徃者西北則美雲之南征/也宋之問詩云明河可望不可親)¶
　　　右七¶
單于冦我壘百里風塵昏(王僧達千/里黄沙昏)雄劔四五動彼軍¶
為我奔(雷焕得雙劔于酆城劔有雄雌薛云吳越春秋/吳王闔閭使干將造劔二枚一干將二鏌鋣鏌)¶
(鋣者干將之妻干將作劔金鐡之精未肯流干將夫婦/乃斷髪剪爪投之爐中金鐵乃濡遂以成劔陽曰干將)¶
(而作龜文隂曰鏌鋣而作漫理雄猶陽也烈士傳作雌/劔雄劔  杜正謬烈士傳曰眉間尺者謂眉間濶一尺)¶
(也楚人干將鏌鋣之子楚王夫人常於夏納涼而抱鐡/柱心有所感遂懷孕後産一鐡楚王命鏌鋣鑄此精為)¶
<pb:KR4c0015_WYG_005-27b>¶
(雙劔三年乃成劔一雌一雄鏌鋣乃留雄而以雌進劔/在匣中常有悲鳴王問羣臣羣臣對曰劔有雌雄鳴者)¶
(雌憶其雄也王大怒即收鏌鋣殺之眉間尺乃為父殺/楚王新添烈士傳劔有雌雄雄干將雌莫邪越絶書曰)¶
(楚王作鐡劔三枚晉鄭聞而求之不得興師圍城之城/三年不解楚引太阿之劔麾之三軍破敗士卒迷惑流)¶
(血千/里)虜其名王歸繫頸授轅門(曹子建求自試表昔賈/誼求試屬國請繫單于)¶
(之頸而制其命終軍以妙年使越欲得長纓係其王羈/致北闕轅門以車為轅門也  杜補遺前漢匈奴傳武)¶
(帝使霍去病衞青操兵臨瀚海虜名王貴人以百數宣/帝紀單于遣其名王奉獻注師古名王謂有大名以别)¶
(諸小王也行趙云周禮掌舍掌王㑹同之舍設車宫轅/門注謂王  止宿險阻之處備非常次車以為藩則仰)¶
(車以其轅表門其後行師/則主將遂有轅門之制也)潛身備行列一勝何足論(趙/云)¶
<pb:KR4c0015_WYG_005-28a>¶
(此詩士卒有功而不欲論/豈當時主將之艱故邪)¶
　　　右八¶
從軍十年餘能無分寸功衆人貴茍得欲語羞雷同(曲/禮)¶
(曰毋雷同注雷之發聲物無不同時應者人之言當各/由已不當同然也  趙云此又代士卒有功而不欲論)¶
(之/詩)中原有鬭争況在狄與戎(詩戎狄是膺/西戎北狄也)丈夫四方志¶
安可辭固窮(禮射義男子生以桑弧蓬矢射天地四方/示男子之有事也語君子固窮  趙棗彦)¶
(道雜詩士生則/弧有事在四方)¶
　　　右九¶
<pb:KR4c0015_WYG_005-28b>¶
　　　後出塞五首(鮑云天寶十四年乙未三月壬午/安禄山及契丹戰於潢水敗之故)¶
　　　　(有後出塞五首為/兵兵赴漁陽也)¶
男兒生世間及壯當封侯(後漢班超常輟業投筆歎曰/無他志畧猶當効傅介子張)¶
(騫立功異域以取封侯安能久事/筆硯間乎梁竦丈夫生當封侯)戰伐有功業焉能守¶
舊丘(趙云言不可無所展用也鮑明逺結客/少年場云去鄉三十載復得還舊丘)召募赴薊¶
門軍動不可留(鮑明逺始隨張校尉召募到河源趙作/占募吳志云中郎將周祗乞於鄱陽占)¶
(募蓋占謂自隐/度而應募也)千金買馬鞍(一作/鞭)百金裝刀頭(唐刺史/見觀察)¶
(使皆靴足握刀頭候路左妻趙云倣木蘭歌西市買馬/鞭南市買轡頭又梁范靖  沈氏昭君怨云千今畫雲)¶
<pb:KR4c0015_WYG_005-29a>¶
(鬢百萬冩娥眉也舊注引唐刺史見觀察使皆握刀頭/候路雖有證刀頭字非是若刀頭所先則古樂府有何)¶
(當大刀/頭矣)閭里送我行親戚擁道周班白居上列酒酣進¶
庶羞(班白者不負戴於道路矣曹子建緩帶傾庶羞之/趙云詩有杕之杜生於道周周禮庖人供䘮紀)¶
(庶/羞)少年別有贈含笑看吳鈎(鮑明逺結客少年行騘馬/金絡頭錦帶佩吳鈎吳越)¶
(春秋王作鈎淬以人血試之以人也薛云吳越春秋吳/王允聘歐冶子作名劔五一曰純鈎二曰湛盧三曰豪)¶
(曹四曰魚腸五曰巨闕秦客薛燭善相鈎視之燭曰光/乎如屈陽之華沉沉如芙蓉始生於湖觀其光如水溢)¶
(于塘此名純鈎吳鈎即純鈎也杜正謬按吳越春秋闔/閭内傳曰闔閭既寶莫邪之劔復命於國中作金鈎令)¶
(曰能為善鈎者賞之百金吳作鈎者甚衆而有人貪王/之重賞也殺其二子血釁金遂成二鈎獻于闔閭而求)¶
<pb:KR4c0015_WYG_005-29b>¶
(賞王曰何以異於衆劔乎作鈎者曰吾之作鈎殺二子/而釁之王鈎甚衆形體相類不知所在鈎師向鈎呼二)¶
(子之名吳鴻&KR0146;稽我在於此王不知汝之神也聲絶於/口兩鈎飛出王驚曰寡人誠負於子乃賞百金遂服而)¶
(不離身薛氏以純鈎為吳鈎蓋純鈎劔名非鈎也故左/太沖吳都賦云吳鈎越棘純鈎湛盧則純鈎與吳鈎自)¶
(為兩物耳之趙云吳鈎刀名也刃彎/今南蠻用  謂之葛黨刀義或然矣)¶
　　　右一¶
朝進東門營(夏官大司馬帥以門名疏古者軍將蓋為/營治於國門魯有東門襄仲宋有桐門右)¶
(師皆上卿為將軍者士趙云此言河陽府士/卒東門營自是所起  卒處東門之營也)暮上河陽¶
橋(李陵詩攜手上河梁游子暮何之王仲/宣從軍詩朝發鄴都橋暮濟白馬津)落日照大旗¶
<pb:KR4c0015_WYG_005-30a>¶
馬鳴風蕭蕭(周禮司常建九旗以待國事車攻蕭蕭馬/鳴悠悠斾旌言不讙譁也荆軻歌風蕭蕭)¶
(兮易/水寒)平沙列萬幕部伍各見招(幕府見上送高三十五/詩注程不識正部曲行)¶
(伍營陣擊刁斗人趙云士卒之多則將各有/幕故一部伍之  各相招認以居其幕也)中天懸明¶
月令嚴夜寂寥(子虛賦曵明月之珠旗不趙云但見月/懸中天正照此夜而人  囂譁則令嚴)¶
(可知也東坡先生詩曰令/嚴鐘鼓三更月乃用此也)悲笳數聲動壯士惨不驕(李/陵)¶
(書胡笳互動/牧馬悲鳴)借問大將誰恐是霍嫖姚(霍去病為嫖姚/校尉服䖍曰嫖)¶
(姚勁疾之貌荀恱漢記作票字霍去病後為驃騎將軍/尚取嫖姚之字耳今讀者音漂遙不當其義趙云句法)¶
(使曹子建七哀詩借問歎者誰言是客子妻又郭景純/游仙詩借問此何誰云是鬼谷子也嫖姚公作平聲字)¶
<pb:KR4c0015_WYG_005-30b>¶
(使蓋未經顔師牧音以前相承作服䖍平聲字讀耳蓋/如庾信詠屏風詩有云急節迎秋韻新聲入手調寒衣)¶
(須及早將寄霍嫖姚則所相承/者然也前漢漢王問大將誰也)¶
　　　右二¶
古人重守邊今人重髙勲(重守邊保其疆場而已重髙/勲則邀功而生事此後世所)¶
(以有窮兵黷/武之君也)豈知英雄主出師亘長雲(詩我出我車大/趙云此譏好)¶
(喜功之主也今人所以重高勲者以英雄矣/主出師之多連亘長雲則髙勲不可不建)六合已一¶
家四夷且孤軍(髙祖曰天下同姓一家愼/無反又天子以六合為家)遂使貔虎士¶
奮身勇所聞(牧誓如虎如貔患趙云六合一家則内外/無患矣内外無  則四夷之軍孤如此則)¶
<pb:KR4c0015_WYG_005-31a>¶
(不必用兵而尚用之不已故士卒皆奮起勇/徃其所聞之處矣後所謂大荒𤣥冥北是也)拔劔擊大¶
荒日收胡馬羣(見三巻囬畧大荒來注髙祖紀拔劔擊/柱古詩胡馬嘶北風  趙云大荒西邊)¶
(之地皆是矣古有/大荒西經之書也)誓聞𤣥冥北(月令其/神𤣥冥)持以奉吾君(獻/功)¶
(也則趙云𤣥冥北方之神𤣥冥/北  盡𤣥冥所主之北地也)¶
　　　右三¶
獻凱(周禮注凱/獻功之樂)日繼踵兩蕃静無虞(趙云西北/已寧也)漁陽豪¶
俠地擊鼓吹笙竽(漁陽北地也朱叔元書奈何以區區/漁陽結怨天子左太沖南鄰擊鐘磬)¶
(北里吹笙竽亦趙云漁陽吹/笙竽則燕薊  復而民樂也)雲帆轉遼海粳稻來東吳¶
<pb:KR4c0015_WYG_005-31b>¶
(遼海遼東郡劉晏雲帆桂楫/  趙云轉遼海則通遼東矣)越羅與楚練照耀輿臺軀¶
(昭七年傳皂臣輿僕臣臺曹子建下逮輿臺其趙云故/越羅楚練賜子建功之人雖是輿臺亦照耀  身矣)¶
主將位益崇氣驕凌上都邊人不敢議議者死衢路(時/好)¶
(邊功李林甫任蕃將也開邊喜功之弊/至於卒貴而將驕如此不亦可罪乎)¶
　　　右四¶
我本良家子(石季良詩我本良家子/趙充國六郡良家子)出師亦多門(趙云/左傳)¶
(晉政多/門也)將驕益愁思身貴不足論躍馬二十年恐辜明¶
主恩(蔡澤曰躍馬疾驅四十三年足矣薛云按古/樂府雉子班行以死報君恩誰能辜恩盻)坐見¶
<pb:KR4c0015_WYG_005-32a>¶
幽州騎長驅河洛昬(時禄山自幽州䧟河洛曹子/建幽并游俠兒長驅䧟匈奴)中夜¶
間道歸故里但空村(藺相如使人奉璧間道馳歸趙顔/延年去國還故里幽門蔚蓬藜)¶
(杜補遺漢祖紀間道走軍注間/空也投空隙而行不公顯也)惡名幸脫免窮老無兒¶
孫(坡云詳味此詩蓋禄山反時其將有脫身歸國/而禄山盡殺其妻子者不出姓名亦可恨也)¶
　　　右五¶
　¶
　¶
　¶
<pb:KR4c0015_WYG_005-32b>¶
　¶
　¶
　¶
　¶
　¶
　¶
　¶
　九家集註杜詩巻五¶
