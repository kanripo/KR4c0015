# -*- mode: mandoku-view; -*-
#+TITLE: 九家集注杜詩
#+DATE: 2015-08-24 23:46:12.982525
#+PROPERTY: ID KR4c0015
#+PROPERTY: BASEEDITION WYG    
#+PROPERTY: JUAN 卷六
<pb:KR4c0015_WYG_006-1a>¶
欽定四庫全書¶
　九家集注杜詩巻六　　　宋　郭知達　編¶
　　古詩¶
　　　别贊上人(此詩将離秦/州而别之也)¶
百順日東流客去亦不息(謝玄暉大江流日/夜客心悲未央)我生苦漂¶
蕩何時有終極(趙云曹子建詩/想思無終極)贊公釋門老放逐來上¶
國還為世塵嬰頗帶憔悴色(陸士衡牽世嬰時/網又世網嬰我身)楊枝晨¶
在手豆子兩(一作/雨)巳熟(杜㭪遺佛經云手把青楊枝徧/洒甘露水又僧祗律楊枝齒木)¶
<pb:KR4c0015_WYG_006-1b>¶
(也食畢持之嚼一頭碎用剔牙齒中滯食毗柰耶云嚼/楊枝有五利一除風二除熱三令口滋味四消食五明)¶
(目又灌頂經云昔維耶黎民遭疫禪提奉佛教持呪往/避之疫人皆愈其禪提所嚼嚙木擲地成林林下有泉)¶
(後民復有疾取泉水折楊桞洒拂病者無不痊愈把楊/枝洒甘露事出於此  趙云以見贊當春方為寺主之)¶
(時來秦州而巳見豆熟之際矣本草豆九月採齊民要/術曰九月中候近地葉黄者速刈之則豆熟在九月公)¶
(以十月未離秦州而此先别之也一/説謂豆子眼中黒睛也言無邪視)是身如浮雲(語曰/於我)¶
(如浮雲浮杜補遺維摩經是身如響屬諸因縁/是身如  雲須臾變滅是身如電念念不住)安可限¶
南北(新添魏文帝臨江歎曰此天所以限南北也安趙/云以言時序雖飄忽於道人體上春雖在長  秋)¶
(時在秦州為/無南無北也)異縣逢舊友初欣冩胷臆(古樂府他鄉異/縣  趙云詩我)¶
<pb:KR4c0015_WYG_006-2a>¶
(心冩兮而謝靈運擬曹/植詩云歡娯冩懐抱)天長闗塞寒歳墓饑凍逼(一云/天長)¶
(闗塞逺歳暮飢寒迫相趙云一作天寒闗塞逺嵗暮飢/凍逼非蓋寒與凍字  侵也次公以為别留長在十月)¶
(而句云歳暮飢寒逼蓋言其所以徃同/谷之情将為歳暮之計以捄飢寒也)野風吹征衣欲¶
别向照黒(鮑明逺野風吹秋木行子心/膓㫁謝靈運詩朝游窮照黒)馬嘶思故櫪歸¶
鳥盡歛翼(嘶一作鳴王正長朔風動秋草邊馬有/歸心陶潛曰入羣動息歸鳥趨林鳴)古來¶
聚散地宿昔長荆棘(姑蘇臺荆棘/霜露霑人衣)相看俱衰年出處各¶
努力(趙云呉越春秋載越人送其子弟/作離别相去之辭曰行行各努力)¶
　　　萬丈潭(同谷縣作鳯趙云按/地志一名  凰潭)¶
<pb:KR4c0015_WYG_006-2b>¶
青溪合冥寞神物有顯晦(趙云青溪所以合而冥寞蓋/以神物所藏有顯晦也謝荘)¶
(詩青溪如委黛黄沙似舒金神物指言龍也有顯有晦/許慎所謂能幽能明者也晉劉琬賦曰大哉龍之為徳)¶
(變化屈神隱則黄泉出則升雲今兼言其有/顯有晦以引下文述其蟠隱必藉深潭也)龍依積水¶
蟠窟壓萬丈内(孫興公天台賦臨萬丈之絶冥張陽流/澗萬餘丈  趙云文子曰積水成海而)¶
(魏都賦曰因淵漼積水荀/子積水成淵蛟龍生焉)跼歩凌垠堮(音噩西京賦靈/囿之中前後無)¶
(有垠堮淮南子出/於無垠堮之門)側身下煙靄前臨洪濤寛却立倉石¶
大山危一徑盡岸絶兩壁對削成根虛無(顔延年踐華/因削成趙)¶
(云西山經云大華/之山削成而四方)倒影垂澹&KR0008;(一作濧天台賦序或倒/影於重冥薛云前漢郊)¶
<pb:KR4c0015_WYG_006-3a>¶
(祀谷永曰世有仙人服食不終之藥遥興輕舉陟遐倒/景覽觀縣圃浮海蓬萊耕耘五徳朝種暮穫與山石無)¶
(極注如淳曰在日月之上反從下照故其景倒景杜補/遺孫綽天台賦倒景注言此山以臨深海山倒  在水)¶
(中謝靈運應詔詩云張組眺倒景列筵一歸潮注山臨/水而影倒沈休文游沈道士館詩一舉凌倒景無事適)¶
(華嵩注倒景在日月之上日月反從下照故其景倒谷/永同上薛注又司馬相如大人賦貫列缺之倒景兮渉)¶
(豊隆之滂澳注服䖍曰列缺天門也陵陽予明經曰列/缺氣去地一千四百里倒景氣去地四千里其景皆倒)¶
(在下詳註家所言即倒景有二説倒景垂澹瀩與天/台賦應詔詩倒景同義非谷永相如所言倒景也)黒¶
如灣澴底清見光烱碎孤雲到來深飛鳥不在外髙羅¶
成帷幄(陸士衡宻葉成翠幄天台賦踐莓苔之滑石摶/壁立之翠屏䕃樛木之長蘿援葛藩之飛莖)¶
<pb:KR4c0015_WYG_006-3b>¶
寒未壘(一作/疊)旌斾逺川曲通流嵌竇潛洩瀬造幽無人¶
境發興自我輩(天台賦卒踐無人之境輩趙/云晉人多云此正在我)告歸遺恨¶
多将老斯游最閉藏脩鱗蟄出人巨石礙何事炎天過¶
快意風雨㑹(兩一作雲閉趙云似譏龍不以時為澤矣/蓋言其徒  藏之深以礙巨石而艱於出)¶
(入炎天須雨而不雨炎天既過何用與風雨㑹乎如此/則成秋霖矣廣雅云南方曰炎天魏文帝芙蓉池詩遨)¶
(遊快心意周禮風雨之所㑹一本作雲雨㑹/字則應徳連詩欲因雲雨㑹濯翼陵髙梯)¶
　　　兩當縣呉十侍御江上宅¶
寒城朝煙澹山谷落葉赤(謝𤣥暉寒城一凝眺平楚正/蒼然靈運曉霜楓葉丹夕照)¶
<pb:KR4c0015_WYG_006-4a>¶
(嵐氣/隂)隂風千里來吹汝江上宅(謝𤣥暉朔風吹飛雨蕭/條江上來  趙云詳味)¶
(詩意呉侍御遷謫之因為辨論良民不是姦細以此忤/權貴而得罪耳首四句以秦地之時候景物言其宅在)¶
(兩當縣之江上所以為之感激也兩當枕嘉陵/江上傳云呉侍御宅今其子孫尚居之未去也)鵾雞號¶
枉渚日色傍阡陌(王嶶詩窈靄瀟湘空歘吸鵾雞悲謝/靈運弭棹薄枉渚指景待樂闋九歌)¶
(朝騁鶩兮江臯夕弭節兮北渚楚辭朝發枉渚暮宿辰/陽七發鶚鵠晨號乎其上鵾雞哀鳴翔乎其下  杜補)¶
(遺相如賦云藺𤣥鶴亂鵾雞張楫曰鵾雞似鶴黄白色/張無盡武陵圖經紏繆云余閲四方圖經何其舛訛之)¶
(多也以武陵善徳山一事觀之餘可知矣武陵之東有/二山一曰枉山二曰踴出山呉均來地居注云元嘉七)¶
(年五月天水武陵枉山䧟為枉渚隋開皇中刺史樊子/重以枉山嘗為善巻所居名其地為善徳山悅其名而)¶
<pb:KR4c0015_WYG_006-4b>¶
(遺其實也唐貞元中揔印禪師居踴出山鑿井啖泥刳/木庵開山建寺裴公美易王名為古徳山院為古徳禪)¶
(阮宣鑒嗣之而徳山之名遂著劉禹錫集善巻壇在枉/山上又曰枉渚在郭東周朴詩曰先生遺集武陵西且)¶
(善巻之有壇壇非堯舜時所有地枉山䧟而壇在山上/枉渚在東而謂之在西斯則訛之又訛矣太平御覽載)¶
(江南諸水云湘州記曰枉山在郡東十七里有枉水焉/山西溪口有小灣謂之枉渚山有楚祠焉謹按兩當縣)¶
(今隷鳯州乃古雍州之地而子美是詩云鵾雞號枉渚/者蓋渚之斜曲而不直者皆謂之枉渚非武陵及湘潭)¶
(之枉渚也故陸雲荅張士然詩曰通波激枉渚悲風薄/邱榛注枉曲也亦以斜曲為義  趙云以楚地之時候)¶
(景物言之鵾雞正實道其事楚地/有之楚辭曰鵾雞嘲哳乃是事祖)借問持斧翁㡬年長¶
沙客(武帝末暴勝之為直指使者衣繡衣持斧翁指言/呉侍御也長沙即潭州賈誼所謫之地謂當隂風)¶
<pb:KR4c0015_WYG_006-5a>¶
(之來空吹汝兩當之宅方鵾雞之/號而其身在長沙皆所以哀之也)哀哀失木&KR0924;矯矯避¶
弓翮(&KR0924;羊就反西都賦猿&KR0924;失木淮南子從風而飛以云/愛氣力銜蘆而翔以避矰繳終為戮於此世  趙)¶
(以呉之/失所也)亦如故鄉樂未敢思宿音(飛鳥過故/鄉猶躑躅)昔在鳯翔¶
都共通金閨籍(謝𤣥暉既通金閨籍拾趙云金閨金馬/門也共通者公為左  遺與呉共通籍)¶
(也/)天子猶䝉塵(見三巻北/征詩注)東郊暗長㦸(書秦誓東郊不/開晁錯曰兩陣)¶
(相近平地淺草可前可後此長㦸之地也又曰勁弩長/㦸射疏及逺以見其無微之不入有堅之必破也巳)¶
兵家忌間諜此輩常接跡(李牧為鴈門謹/烽火多為間諜)臺中領舉劾¶
君必慎剖析(舉善劾有罪御史職也衛玠問樂廣夢思/之成病廣命駕為剖析之王湛與王濟因)¶
<pb:KR4c0015_WYG_006-5b>¶
(共談易剖/析入㣲)不忍殺無辜所以分黒白(書與其殺不辜寧/失不經曹子建蒼)¶
(蠅間白黒䜛/巧令親疎)上官權許與失意見遷斥(謝靈運遭物悼/遷斥  趙云言)¶
(執許與之權也權許與則其不許呉之/所論矣任延傳善事上官臣不敢奉詔)仲尼甘旅人(王/弼)¶
(仲尼旅人則/國可知矣)向子識損益(左傳鄭人鑄刑書叔向貽子/産書三辟之興皆叔世也)¶
(杜正謬後漢向長字子平潛隱於家讀易至損益卦喟/然嘆曰吾巳知富不如貧貴不如賤但未知死何如生)¶
(耳/)朝廷非不知閉口休嘆息予時忝諍臣(公時為/拾遺也)丹陛¶
實咫尺(左傳天威不/違顔咫尺)相看受狼狽(見三巻/北征注)至死難塞責¶
(趙云公為拾遺以見/吳之出而不能言也)行邁心多違出門無與適(詩行邁/靡靡沈)¶
<pb:KR4c0015_WYG_006-6a>¶
(休文江海事多違/趙云詩中心有違)於公負明義惆悵頭更白(袁陽源詩/義分明於)¶
(霜之趙云落句/公  恨深矣)¶
　　　發秦州(乾元二年自秦州赴/同谷縣紀行十二首)¶
我衰更嬾拙生事不自謀無食問樂土無衣思南州(詩/適)¶
(彼樂土雪賦裸壊垂繒注不衣國也謝靈運南州實炎/徳桂樹陵寒山  趙云言其行止無定也莊子云吾無)¶
(粮我無食因無食故問樂土而徃就也楚辭云嘉南州/之炎徳南州氣暖因無衣故思南州藉其暖不須衣也)¶
漢源十月交天氣如凉秋(鮑云漢源屬同谷郡大㮣美/同谷風土多暄利於貧士非)¶
(九月十月之交去/秦也詩十月之交)草木未黄落況聞山水幽栗亭名更¶
<pb:KR4c0015_WYG_006-6b>¶
嘉下有良田疇(趙云漢源栗亭蓋同谷地今成州也按/九域志二縣曰同谷曰栗亭也地在秦)¶
(之南界首去秦一百九/十五里月令草木黄落)充膓多薯蕷(永和初有採藥衡/者道迷糧盡過息)¶
(巖下見一老翁四五年少對執書告之以飢與之食物/如薯蕷後不復飢  杜補遺陶隱居云薯蕷處處有之)¶
(掘取食之以充糧圖經云湖閩中出一種根如芋而皮/紫色煎煑食之俱羙彼土人呼曰藷音殊山海經云景)¶
(山北望少澤多藷藇音與與薯蕷同郭璞云根似芋可/食江南人呼藷為儲語有輕重爾其實一種南北之産)¶
(不同故其/形類差别)崖蜜亦易求(杜補遺本草載石蜜陶隱居云/即崖蜜也髙山巖石間作之又)¶
(木蜜呼為食密懸樹枝作之張華博物志云逺方山郡/幽僻處出蜜所著巉巖石壁非攀縁所及唯於山頂籃)¶
(轝自懸掛下遂得採取僧覺範冷齋夜話載東波撖攬□/詩云待得微甘回齒頰還輸崖蜜十分甜乃云崖蜜事)¶
<pb:KR4c0015_WYG_006-7a>¶
(谷子曰照夜清螢也百花醴蜜也崖蜜櫻桃也名趙云/鬼谷子之書揣摩押闔談説之書耳豈曽論及  物哉)¶
(今其書在世間可考也而洪覺/範敢爾眩惑學者今因此及之)蜜竹復冬笋清池可方¶
舟(西都賦鏡清流又方舟並鶩俛仰極樂注方並也並/趙云謝靈運登石門最髙頂詩蜜竹使徑迷方舟)¶
(兩舩爾雅/大夫方舟)雖傷旅寓逺庶遂平生游此邦俯要衝實恐¶
人事稠應接非本性登臨未消憂(趙云漢書李&KR1858;曰凉/州天下要衝王子敬)¶
(過越州見潭壑澄澈清流冩注乃云山川之美使人應/接不暇宋玉登山臨水送將歸王粲登樓賦云登兹樓)¶
(以四望聊暇/日以銷憂)谿谷無異石塞田始微收豈復慰老夫惘¶
然難乆留(趙云以景趣言之則谿谷無異石以地利言/之則塞田始微收皆不足以慰我懐抱而當)¶
<pb:KR4c0015_WYG_006-7b>¶
(去/也)日色隱孤戍烏啼滿城頭(趙云何遜詩曰團團日隱/洲鳥蹄見第一巻哀王孫)¶
(注/)中宵驅車去飲馬寒塘流(古詩飲馬/長城窟)磊落星月髙蒼¶
茫雲霧浮(趙云古詩兩頭織織新月生磊磊落落向/&KR0892;星庾信詩寂寞歳隂窮蒼茫雲霓同)大¶
哉乾坤内吾道長悠悠(易曰大哉乾元/詩曰悠悠蒼天)¶
　　　赤谷(趙云此篇才離秦/州所歴之處也)¶
天寒霜雪繁(正月繁霜至趙云孔子/云天寒既  霜露既降)游子有所之(李陵/游子)¶
(暮何/之)豈但嵗月暮重來未有期(古詩涼涼嵗云暮又嵗/月忽巳晚沈林文飛光)¶
(忽我逼豈止嵗月暮古詩㑹面安可期蘇武相見未有/期  趙云意言既徃同谷豈止廹此嵗暮而不再返秦)¶
<pb:KR4c0015_WYG_006-8a>¶
(州過此以往/重來無期也)晨發赤谷亭險難方自兹(任彦昇晨發富/春渚又云湍險)¶
(方自/兹)亂石無改轍我車巳載脂(曹子建中塗絶無軌改/轍登髙岡泉水載脂載)¶
(轄還車言邁以趙云言塗雖值亂石業/巳欲前矣不  亂石之故而改轍焉)山深苦多風落¶
日童稚飢(魏文帝苦哉行谿谷多風霜露沾衣/苦寒行行行日巳逺人馬同時飢)悄然村¶
墟逈煙火何由追(曹子建中野何蕭條千里無人煙/趙云王仲宣詩四望無煙火)貧¶
病轉零落(一云飄零曹子建零落歸/山邱謝靈運萬事俱零落)故鄉不可思(又鬱/鬱多)¶
(愁思綿綿望故鄉文帝苦/哉行還望古鄉鬱何壘壘)常恐死道路永為髙人嗤(語/寜)¶
(死於道路乎古詩但為後世嗤之趙云文武為賊所敗/自投髙岸遇突騎王豐下馬援  光武謂耿弇曰㡬為)¶
<pb:KR4c0015_WYG_006-8b>¶
(虜嗤又&KR0139;宗詔有過稱虛譽尚書/皆宜抑而不省示不為謟子嗤也)¶
　　　鉄堂峽(趙云此篇特紀行旅之/卒苦又逢時之多艱耳)¶
山風吹游子縹緲乗險絶(文選賦云/神仙縹緲)硤形藏堂隍壁色¶
立積鐡徑摩穹蒼蟠(魏文帝蕭條摩蒼天常道彦詩深/谷下無底髙巖暨穹蒼  趙云徑)¶
(之屈蟠而摩天以言其髙爾雅曰/穹蒼天也古歌黄鵠摩天極髙飛)石與厚地裂(趙云張/平子東)¶
(京賦豈徙跼髙天/蹐厚地而巳哉)脩纎無限竹嵌空太始雪(限一作垠/坱北無垠)¶
(趙云太始雪言其/古也易有太始)威遲哀壑底徒旅慘不恱(殷仲文哀/壑叩虛無)¶
(謝靈運徒旅苦奔峭顔延年改服飾徒旅首路跼險艱/又隱閔徒御悲威遲良馬煩趙云詩云周道倭遲毛萇)¶
<pb:KR4c0015_WYG_006-9a>¶
(注歴/逺)水寒長冰横我馬骨正折(謝靈運石横水分流詩我/馬瘏矣荀子折筋絶骨)¶
(古詩鳥雀飢禁死羊馬骨欲折後漢/李固傳霍光憂愧發憤悔之折骨)生涯抵弧矢盜賊¶
殊未㓕飄蓬踰三年迴首肝肺熱(趙云抵者逢抵之抵/抵弧矢則遭用兵之)¶
(時飄蓬事啇君書曰夫飛蓬遇風而行千里乗風之勢/也故云詩云轉蓬離本根飄飄乘長風而曹子建詩亦)¶
(曰轉蓬離本根飄飄随長風晉司馬彪詩又曰秋蓬獨/何幸飄飄随風轉若飄蓬兩字則曹子建又云風飄蓬)¶
(飛載離寒暑也踰三年則自至徳二載嵗在丁酉至乾/元二年歳在巳亥為三年矣公後於發同谷縣自注云)¶
(乾元二年十二月一日自隴/赴劒南也莊子吾生也有涯)¶
　　　鹽并(蜀都賦家有/鹽泉之井)¶
<pb:KR4c0015_WYG_006-9b>¶
鹵中草木白青者官鹽煙(地舄鹵者生鹽注杜補遺禹/貢曰海濵廣斥  許慎說文)¶
(云鹵鹹地也東方謂之斥西方謂之鹵又漢宣帝紀帝/常困於蓮勺鹵中注如淳曰蓮勺縣有鹽池縱廣十餘)¶
(里其鄉人名鹵中師/古曰今在櫟陽縣東)官作既有程煑鹽煙在川(程限也/前漢呉)¶
(王東煑海為鹽舉趙云陳琳詩/云官作自有程  築諧杵聲)汲井嵗榾榾(莊子天地/篇子貢見)¶
(漢隂文人方将為圃畦鑿隧而入井抱/甕而出灌榾然用力甚多而見功寡)出車日連連(駢/拇)¶
(篇又奚連連如膠漆纒紏連/結也  趙云詩執訊連連)自公㪷三百轉致斛六千¶
(轉致言貿易也㪷三百/斛六千言其利相倍什)君子慎止足小人苦喧闐(趙云/老子)¶
(知足不辱知止不殆而合用止足兩/字則張景陽詠史詩達人知止足也)我何良歎嗟物理¶
<pb:KR4c0015_WYG_006-10a>¶
固自然(一云亦固然老/子道法自然)¶
　　　寒硤(寒硤雲門/皆秦地名)¶
行邁日悄悄山谷勢多端(詩行邁靡靡又憂心悄悄/漢武帝紀吏道雜而多端)雲¶
門轉絶岸積阻霾天寒(爾雅釋天風而雨土為霾/  趙云海賦絶岸萬文)寒峽¶
不可度我實(一作/貧)衣裳單(趙云庾信梅詩/真梅着衣單)况當仲冬交¶
泝㳂増波瀾野人尋煙語行子傍水餐此生免荷殳未¶
未辭路難(候人詩荷/戈與殳)¶
　　　法鏡寺¶
<pb:KR4c0015_WYG_006-10b>¶
自危適他州勉强終勞苦神傷山行深愁破崖寺古嬋¶
姢碧鮮浄(吳都賦檀樂嬋姢玉潤碧鮮謂竹逢趙云神/雖傷於山行之深而愁之破散以  崖邊古)¶
(寺也碧鮮言竹也竹謂之嬋娟故孟郊有/三嬋娟詩曰竹嬋娟月嬋娟人嬋娟也)蕭檅寒&KR0034;聚¶
(潘安秋興賦庭樹槭以洒落謝靈運初篁苞緑籜盧子音/諒槭槭芳葉零蘂蘂紛華落射雉賦陳柯槭以改舊槭)¶
(所隔/及)回回山根水冉冉松上雨(山一作石劉公幹囘囘/自昬亂  趙云楚辭老)¶
(冉冉以將至王褒九懐之/蓄英曰上乗雲兮囘囘)洩雲䝉清晨(魏都賦窮岫泄/雲日月恒翳顔)¶
(延年泄雲巳漫漫乆雨亦淒淒來趙云/曹子建詩雲散迷城邑清晨復  還)初日翳復吐(陶潛/景翳)¶
(翳以將入宋玉賦白日初翳曹子建微隂翳陽景曹顔/逺宻雲翳陽景  趙云翳與吐相對之辭嵇叔夜雜花)¶
<pb:KR4c0015_WYG_006-11a>¶
(詩云光燈/吐輝華)朱甍半光烱戸牖粲可數(趙云沈佺期云紅/日照朱甍儒行蓬)¶
(户甕/牖)拄䇿忘前期出蘿巳亭午(天台賦羲和亭午曰趙/云廣雅云日在午  亭)¶
(午/)冥冥子規呌微徑不復取(子規一名杜宇蜀人以為/望帝䰟  趙云蜀記曰昔)¶
(人有姓杜名宇王蜀號曰望帝杜宇死俗説云化為子/䂓蜀人聞子規鳴以為望帝之䰟也莊子至道之精杳)¶
(杳冥冥屈原渉江云/深林杳以冥冥分)¶
　　　青陽峽¶
塞外苦厭山南行道彌惡岡巒相經亘雲水氣參錯(盧/子)¶
(諒岡巒挺茂樹謝靈運詩遡流觸驚急臨折阻參錯嵗/趙云沈佺期哭蘇崔二公詩有云親朋雲水擁生死)¶
<pb:KR4c0015_WYG_006-11b>¶
(時/傳)林逈硤角來天窄(一作/穿)壁靣削磎西五里石奮怒向¶
我落仰看日車側俯恐坤軸弱(後漢李尤九曲歌安得/力士翻日車  趙云淮)¶
(南子注云日乗車駕以六龍坤軸即地軸也地下有三/千六百軸兩句言落石之聲勢以其聲震天而日車為)¶
(之側其勢可以壓地/而坤軸為之弱也)魑魅嘯有風(天台賦始經魑魅之/塗鮑明逺蕪城賦木)¶
(魅山鬼野䑕城狐風嘷雨嘯昬見晨趨不趙云公凡言/山之幽處多使魑魅左傳云入山不逢  若魑魅魍魎)¶
(莫能/逢旃)霜霰浩漠漠昨憶踰隴坂(四愁詩欲往從之隴坂/長  趙云若見陽峽之)¶
(髙乃思往昔所見以譬之也隴坂漢書天水郡注有/大坂名曰隴坂秦州記曰隴坂九曲不知髙㡬里)髙¶
秋視呉岳(杜補遺周禮雍州其鎮曰嶽山注呉嶽也漢/書地理志曰呉山在汧縣西國語謂之西呉)¶
<pb:KR4c0015_WYG_006-12a>¶
(秦都咸陽/以為西岳)東笑蓮花卑北知崆峒薄(華山有蓮花峯崆/峒見上北征注)¶
超然侔壯觀(景福殿雖咸池之壯觀夫何足以比倣之/趙云言青陽峽山超特而起可侔呉岳)¶
(壯之觀老子宴處超然壯觀字司馬相/如曰此天下之莊觀也舊注在後矣)巳謂殷寥廓(天/台)¶
(賦太虛寥廓而無闗曹子建太谷何寥廓當趙云殷乃/殷其雷之殷雖言聲而與隱義同學者所  留意焉)¶
突兀猶趂人及兹嘆冥寞(嘆一作欲逺趙云言行去青/陽峽山之  將謂其巳隱空)¶
(虛寥廓之間而見矣却突兀而趂人也謂/至其趂人之際歎神造之冥寞不可測也)¶
　　　龍門鎮¶
細泉兼輕氷沮洳棧道濕(魏汾沮洳潤濕之處故為沮/洳漢髙紀王燒絶棧道師古)¶
<pb:KR4c0015_WYG_006-12b>¶
(曰棧即閣也/今謂之閣道)不辭辛苦行廹此短景急(舞鶴賦急/景凋年)石門¶
雲雪隘古鎮峯巒集旌竿暮慘澹風水白刃澁胡馬屯¶
成臯(成臯滎陽之間胡馬回紇也回趙云成臯鞏洛之/地意言安史之兵耳舊以為  紇非也是時乾元)¶
(二年之冬回紇未反不可妄引/也陸士衡從軍詩胡馬如雲屯)防虞此何及(言巳後/時矣)嗟¶
爾逺戍人山寒夜中泣(士衡苦哉逺征/人拊心悲如何)¶
　　　石龕¶
熊羆咆我東虎豹號我西(魏武帝苦寒行熊羆/對我蹲虎豹夾路啼)我後鬼¶
長嘯我前狨又啼(山鬼嘯見上注東坡云揚大年云狨/之形似䑕而大尾長作金色生川峽)¶
<pb:KR4c0015_WYG_006-13a>¶
(深山中人以藥矢射殺之取其尾為卧褥鞍被坐毡之/用狨甚愛惜其尾殷中毒即囓㫁其尾以擲之惡其為)¶
(身害也蓋輕㨗善縁木猨犺之類熊趙云此四句蓋道/山行所逢雖依傍魏文帝古塞行  羆對我蹲虎豹夾)¶
(路啼而四我乃云之新格蓋劉琨扶風/止曰鹿游我前猴戱我側兩句而巳)天寒昏無日山¶
逺道路迷(登髙賦白日西其將匿天慘慘而/無色恨賦白日西匿岱雲寡色)驅車石龕¶
下冬冬見虹霓(月令孟冬之月虹藏不見也/趙云仲冬見虹霓恠所見)伐竹者誰¶
子悲謌上(一作/抱)雲梯為官采美箭五嵗供梁齊(趙云墨/子曰公)¶
(輸班為雲梯取宋而郭景純游仙詩云靈谿可潛盤安/事登雲梯爾雅東南之美者有㑹稽之竹箭也梁齊梁)¶
(謂汴州齊謂今之山東皆安史之/兵所在也故采箭以供官用矣)苦云直&KR0034;盡無(一作/應)¶
<pb:KR4c0015_WYG_006-13b>¶
以充提携(仲冬之月日短至則伐/木取竹注堅成之極時)奈何漁陽騎䬃䬃驚¶
蒸黎(禄山之亂皆漁陽之士兵趙云/漁陽騎指言安慶緒之  也)¶
　　　積草嶺¶
連峯積長隂白日遞隱見颼颼林響交慘慘石狀變山¶
分積草嶺路異明水縣旅泊吾道窮(仲尼曰吾道窮矣/王弼曰仲尼旅人)¶
(趙云孔子云/吾道其非耶)衰年嵗時倦卜居尚百里休駕投諸彦(江/淹)¶
(金閨之諸彦有趙云屈原有卜居篇謝靈運/擬鄴中詩序  云二三諸彦舊注在後矣)邑有佳主¶
人情如巳㑹靣(㑹面見一巻贈/衛八處士詩註)來書語絶妙逺客驚深¶
<pb:KR4c0015_WYG_006-14a>¶
眷食蕨不願餘茅茨眼中見(謝靈運想見山阿人薜蘿/若在眼陸士龍髣髴眼中)¶
(人足趙云左太冲詠史詩飲河期滿腹/貴  不願餘魏文帝詩曰眼中無故人)¶
　　　泥功山¶
朝行青泥上暮在青泥中泥濘非一時版築勞人功不¶
畏道途永乃將汩没同(趙云公言及同版築/之汩没於泥中也)白馬為鐡¶
驪(馬色青/曰驪)小兒成老翁哀猿(一作/猱)透却墜死鹿力所窮¶
(趙云詩野有死麕故用之鹿之/所以死以力窮於泥中走困也)寄語北來人後來莫怱¶
怱¶
<pb:KR4c0015_WYG_006-14b>¶
　　　鳯凰臺(山峻不至髙頂此詩思見太平之君子/也  趙云此篇因山名鳯凰臺乃思鳯)¶
　　　　(有雛在上恐有飢渇而起意思有/以飲食之庶見其為瑞於世也)¶
亭亭鳯凰臺(謝惠連亭亭映江月西京賦干雲霧以上/逹狀亭亭以迢迢劉公幹亭亭山上松)¶
北對西康州西伯今寂寞鳯聲亦悠悠(西北謂文王也/西伯時鳯鳴于)¶
(岐/陽)石(一作/山)峻路絶蹤石林氣髙浮安得萬丈梯為君上¶
上頭恐有無母雛飢寒曰啾啾我能剖心出(書剖賢/人之心)飲¶
啄慰孤愁心以當竹實烱然忘外求血以當醴泉豈徒¶
比清流(趙云荘子曰鳯非竹實不食非醴泉不飲雛在/髙山之上而二物未可得故公欲以心當竹實)¶
<pb:KR4c0015_WYG_006-15a>¶
(以心中之血比醴泉炯然忘外求公自言其剖心之/實止為鳯乃嘉瑞憫其雛之飢而飼之别無所圖也)所¶
重王者瑞敢辭微命休(薛云春秋元命包周成王時大/治鳯凰來舞於庭成王乃援琴)¶
(而歌鳯凰翔兮於紫庭余何徳兮以感靈瑞應圖曰鳯/凰王者之嘉瑞  趙云據春秋元命包曰鳯凰游文王)¶
(之都故武王受鳯書之紀今公據古而言耳薛却/引成王時事非是左傳序麟鳯五靈王者之嘉瑞)坐看¶
綵翮長舉意八極周(趙云鳯凰羽具五采故謂之綵翮/八極周使王褒聖主得賢臣頌云)¶
(周流八極萬里一息/雖言馬而借用之耳)自天銜瑞圖(一云/䜟圖)飛下十二樓(十/洲)¶
(記崑崙山有十二玉樓室杜補遺春秋元命包黄帝&KR0008;/元扈洛水之上元扈石  也與大司馬容光等臨觀鳯)¶
(凰圖置帝前帝再拜受圖前漢郊祀志皇帝時為五城/十二樓以俟神人於執期名曰延平應劭注曰崑崙𤣥)¶
<pb:KR4c0015_WYG_006-15b>¶
(圃五城十二樓仙人之所居又集仙録曰王母所居王/樓十二瑞華之闕光碧之堂  趙云十二樓自天銜圖)¶
(故以十二/樓宇終之)圖以奉至尊鳯以垂洪猷(薛云山海經鳯首/文曰徳翼文曰禮)¶
(背文曰義膺文曰仁膓文曰信薛趙云鳯凰之來所以/垂世之大猷言其不妄下集也  夢符引不相干矣)¶
再光中興業一洗蒼生憂深𠂻正為此羣盜何淹留¶
　　　乾元中寓居同谷縣作七首¶
有客有客字字美白頭亂(一作/短)髪垂過耳嵗拾橡栗隨¶
狙公(以其寓居故自稱有客按新史言甫居同谷拾橡/以自給兒女有至餓殍者  趙云潘安仁云素髪)¶
(颯以垂領謝靈運云星星白髪垂莊子云古者獸多民/少皆巢居以避之盡拾橡栗暮棲樹上故命曰有巢氏)¶
<pb:KR4c0015_WYG_006-16a>¶
(薛云按列子宋有狙公愛狙而飬之誑之曰與若芧朝/三而暮四足也衆狙皆起而怒俄而日與若芧朝四而)¶
(暮三足乎衆狙皆伏而喜注芧三稜相如傳蔣芧青薠/栗也後漢李恂食橡以自資列子夏食菱芰冬食橡栗)¶
天寒日暮山谷裏中原無書歸不得手脚凍皴皮肉死¶
嗚呼一歌兮歌已哀悲風為我從天(一作/東)來(劉越石井/風歌云浮)¶
(雲為我結飛/鳥為我旋)¶
　　　右一¶
長鑱長鑱白木柄我生託子以為命黄精(一作/獨)無苗山¶
雪盛(黄魯直云黄精當作黄獨往時儒者不觧黄獨故/作黄精以芧考之黄獨是也本草赭魁注肉白皮)¶
<pb:KR4c0015_WYG_006-16b>¶
(黄也漢人蒸食之山東人呼為土芋江西人呼卵草杜/正謬黄精當作黄獨同歸當作空歸謹按神農本  赭)¶
(魁陶隠居云狀如小芋子肉白皮黄梁漢人名為黄獨/蒸食之子美寓居成州之同谷其地正與梁漢接境方)¶
(艱食餔糒不給乃以長鑱斸黄獨而食之然是時雪盛/無苖了無所得遂爾空歸故至于男呻女吟也鑱鋤銜)¶
(切又士緘切廣韻曰呉/人云犂䥫又云土具)短衣數挽不掩脛(寗戚叩角歌/曰短布單衣)¶
(不及/骭)此時與子空(一作/同)歸來男呻女吟四壁静(相如家/徒四壁)¶
(立/)嗚呼二歌兮歌始放里閭為我色惆悵(首章天哀其/窮次章人亦)¶
(哀其窮矣杜補遺列子曰昔韓娥東之齊鬻歌假食逆/旅人辱之因曼聲哀哭一里老㓜悲愁相對三日不食)¶
(老杜放歌而里閭惆悵意頗類此為趙云人哀其/窮正如李陵天地為陵震怒壯士  陵飲血之勢)¶
<pb:KR4c0015_WYG_006-17a>¶
　　　右二¶
有弟有弟在逺方(一作各一方有趙云南史梁文帝謂/虞茘曰我方  弟在逺方此情甚切)¶
(公正使/此矣)三人各痩何人强(後漢趙孝弟禮為賊所得將/食之孝自縛詣賊曰禮痩不)¶
(如孝肥賊感其意俱舍之一趙云江子之説子美有四/弟此謂三弟者穎豐觀也  弟占隨子美第十三巻有)¶
(詩云久客應吾道相/隨獨爾來其説是)生别展轉不相見(樂府他鄉各異/縣展轉不相見)¶
胡塵暗天道路長(詩道阻且長且趙云/古詩道路阻  長也)東飛鴐鵝後&KR1175;¶
鶬(揚雄傳豈鴐鵞之能捷&KR1175;鶬惡禽也鶬九頭詩有&KR1175;/在梁  杜補遺廣韻曰鴐鴈屬方言鴈自闗而東謂)¶
(&KR1391;鵞&KR1391;音加與鴐同東楚之外謂之鵞或謂之鶬鵞爾/雅釋鳥云鶬糜鴰郭璞云今呼鶬鴟盖鴟類也&KR1175;秃&KR1175;)¶
<pb:KR4c0015_WYG_006-17b>¶
(也埤雅云狀如鶴而大長頸赤目其毛辟水毒好啗蛇/北史明帝朝獲秃鵝於宫内遂養之翟光曰此即詩所)¶
(謂有&KR1175;在梁觧云秃鵝貪戀之鳥野澤所育不應入於/殿庭臣聞野物入舍古人以為不善是以張華惡鵀賈)¶
(誼忌鷫鵜鶘魏黄初蹔集而去文帝猶以為戒况&KR0034;&KR0034;/之禽必資魚肉菽麥稻粱之養豈可留意於醜形惡聲)¶
(哉衛侯好鶴曹伯愛鴈身死國滅可為寒心以是觀之/&KR1175;乃惡禽也故子美艱難行役處每言之如前飛秃&KR1175;)¶
(後鴻鵠之類是也自趙云因山谷中所有禽鳥而言之/鴐鵞鴈也方言以  闗而東呼之云然鶬爾雅謂之麋)¶
(鴰注盖鴟類公言眼前雖有此等物/安得乘之以見其弟乎杜田引是非)安得送我置汝&KR0342;¶
嗚呼三歌兮歌三發汝歸何處收兄骨(收一作取僖三/十二年殽有二)¶
(陵必死是間余收爾骨非特已窮/而已而兄弟之親亦莫知其存亡)¶
<pb:KR4c0015_WYG_006-18a>¶
　　　右三¶
有妹有妹在鍾離(趙云鍾離濠州也公後有詩曰近聞/韋氏妹迎在漢鍾離蓋其失已殁而)¶
(夫之兄迎/在鍾離也)良人早殁諸孤癡長淮浪髙蛟龍怒十年不¶
見來何時(一作/遲)扁舟欲徃箭滿眼杳杳南國多旌旗(趙/云)¶
(濠州今屬淮南西路故以長淮言之浪高蛟龍怒詩人/狀其路之險艱也自荆渚以徃皆謂之南國詩云文王)¶
(之道被于南國又云滔滔江漢南國之紀是巳資治通/鑑載乾元二年八月乙巳襄州將康楚兀張嘉延據州)¶
(作亂刺史王政奔荆楚九月稱南楚霸王九月甲午張/嘉延襲破荆州荆南節度使杜鴻漸棄城走澧朗郢峽)¶
(歸等州官吏聞之爭潛竄山谷按通鑑目録是年八月/甲午朔則此九月當是甲子朔其下又載戊辰事則甲)¶
<pb:KR4c0015_WYG_006-18b>¶
(子乃初一日而戊辰乃初五日又豈誤甲子為甲午邪/今七歌有曰枯樹有曰木葉黄落則秋時之作乃聞此)¶
(荆南之/亂矣)嗚呼四歌兮歌四奏林猿為我啼清晝(猿非有/情者而)¶
(亦為之啼則窮可知矣知杜補遺蔡氏西清詩話云林/猿古本作竹林後人不  乃易為林猿今本皆因之嘗)¶
(有自同谷來籠一禽大如雀色正青善鳴問其名曰此/竹林鳥也少陵凡於詩目必紀其處以明風俗方物貽)¶
(後人豈可妄意易之耶此説蔡氏得於傳聞未足為信/蓋猿多夜啼今啼清晝自有意義  趙云同谷無深林)¶
(自是無猿當/以西清為是)¶
　　　右四¶
四山多風溪水急寒雨䬃䬃枯樹濕(一作樹/枝濕)黄蒿古城¶
<pb:KR4c0015_WYG_006-19a>¶
雲不開白狐跳梁黄狐立(趙云管子曰狐應隂陽之變/六月而一見蓋難見之物公)¶
(以在窮谷而每見/之此為所恠歎矣)我生胡為在窮谷中夜起坐萬感集¶
(趙云陸士衡古詩有中夜起歎息謝/靈運詩千念集日夜萬感盈朝昬)嗚呼五歌兮歌正¶
長魂招不來歸故郷(招魂曰魂兮/歸來反故居)¶
　　　右五¶
南有龍兮在山湫古木巃嵸枝相樛(龍盧紅力董切嵸/子紅子孔切劉安)¶
(招隱士桂樹叢兮山之幽偃蹇連巻兮枝相繚山氣巃/嵸兮石嵳峩  趙云本出上林賦崇山矗矗巃嵸崔嵬)¶
(巃音力孔/切嵸音揔)木葉黄落龍正蟄(漢武帝秋風辭草/木黄落鴈南飛)蝮虵(芳/福)¶
<pb:KR4c0015_WYG_006-19b>¶
(切/)東來水上游(招䰟曰蝮/虵蓁蓁)我行恠此安敢出㧞劒欲斬¶
且復休嗚呼六歌兮歌思遲(一云怨/遲遲)溪壑為我迴春姿¶
(鄒衍被䜛仰天而泣五月為之降霜則士之怨憤足以/感通於造物而然矣東坡云六歌一篇為明皇作也明)¶
(皇以至徳二年至自蜀居興慶宮謂之南内明年改元/乾元時持盈公主往來宫中李輔國常陰候其隙間之)¶
(故上元二年/帝遷西内)¶
　　　右六¶
男兒生不成名身已老三(一作/十)年飢走荒山道(趙云李/少卿荅)¶
(蘇武書曰男兒生以不成名死則葬蠻夷中也/自丁酉至徳二載至巳亥乾元二年為三年也)長安卿¶
<pb:KR4c0015_WYG_006-20a>¶
相多少年富貴應須致身早(古詩致身/青雲上)山中儒生舊相¶
識但話宿昔傷懷抱(趙云宿昔者往日之謂也/曹植詩曰歡娯冩懷抱)嗚呼七¶
歌兮悄終曲仰視皇天白日速(江文通青春速天機素/秋馳白日傷時不我留)¶
(也也趙云未句又變新意以終七歌之義蓋此一日之/歌  自一歌至七歌歌聲既窮而日晚暮矣前人每言)¶
(白日西匿白日蹉/跑白日晚者多矣)¶
　　　右七¶
　　　發同谷縣(乾元二年十二月一日/自隴右赴劒南紀行)¶
賢有不黔突聖有不暖席(文子曰墨子無黔突孔子無/暖席  趙云淮南子修務訓)¶
<pb:KR4c0015_WYG_006-20b>¶
(篇曰孔子無黔突墨子無暖席而班孟堅答賓戯曰孔/席不暖墨突不黔二書雖孔突墨席墨突孔席之異文)¶
(而意皆聖賢之不安逸者耳今公詩云賢有不黔突聖/有不暖席則主用荅賓戯蓋墨子賢而孔子聖故也舊)¶
(注引文子曰墨子無黔突孔子不暖席謬撰辭語差排/作文子所云且文子周平王時人也豈却稱孔墨事乎)¶
況我飢愚人焉能尚安宅(聖賢尚不免此吾豈能安宅/乎孟子曰仁人之安宅也)¶
(趙云易云上以厚下安/宅詩云其䆒安宅也)始來兹山中休駕喜(一作/嘉)地僻¶
奈何廹物累一歲四行役(趙云詩父曰嗟予子行役蓋/嘗考是年歲在巳亥春三月)¶
(公回自東都有新安吏潼闗吏新婚别垂老别無家别/詩又按唐史是月八日壬申九節度之師潰於相州公)¶
(夏在華州有夏日歎夏夜歎時秋七月公棄官徃居秦/州有寄賈至嚴武詩畧曰舊好腸堪㫁新愁眼欲穿此)¶
<pb:KR4c0015_WYG_006-21a>¶
(一秋賦詩至多冬則以十月赴同谷縣有紀行十二首/七歌萬丈潭詩今十二月一日又自隴右赴劒南此為)¶
(一歳之中自東都而趨華而居秦而秦而/赴同谷自同谷而赴劒南為四度行役也)忡忡去絶境¶
杳杳更逺適停驂龍潭雲迴首白崖石(一作/虎崖)臨岐别數¶
子握手淚再滴(江淹樽酒送征/人握手淚如霰)交情無舊深(趙云公於/同谷寓居)¶
(未乆蓋多新交而惜别/之情則如故舊之深逺)窮老多慘戚平生嬾拙意偶值¶
棲遁跡(謝靈運既枉隱淪客亦棲肥遁賢/郭景純京華游俠客山林隱遁栖)去住與願違¶
(趙云嵇康云/事與願違)仰慙林間翮(陶潛遲遲/出林翮)¶
　　　木皮嶺¶
<pb:KR4c0015_WYG_006-21b>¶
首路栗亭西尚想鳯凰村季冬携童(一作/㓜)稚辛苦赴蜀¶
門南登木皮嶺艱險不易論汗流被我體祁寒為之暄¶
(喻蜀檄流汗相屬書冬祈寒/趙云漢書周勃汗流浹背)逺岫爭輔佐(謝𤣥暉䆫/中列逺岫)千¶
巖自崩奔(雪賦瞻山則千巖俱白謝靈運洲島驟回合/圻岸屢崩奔  趙云事輔佐言輔佐木皮嶺)¶
(以見木皮嶺之高也顧愷/之云千巖競秀萬壑爭流)始知五嶽外别有他山尊(趙/云)¶
(亦據其最髙而實道以形容之别無他譏意惟五嶽言/尊字則後漢張昶華山碑云山莫尊於嶽澤莫盛於瀆)¶
(也詩他/山之石)仰干(一作/看)塞天(趙作/大)明俯入裂厚坤(趙云仰千/俯入指山)¶
(而言也若作仰看則看字在人言之又句法凡弱矣塞/大明言其髙而蔽塞日之明也記曰大明生於東易曰)¶
<pb:KR4c0015_WYG_006-22a>¶
(順而麗乎大明舊注本作塞天明誤矣惟厚/坤所以對大明厚坤以易坤厚載物而言之)再聞虎豹¶
鬭屢跼風水昏(劉安招隱士虎/豹闘兮熊罷咆)上有廢閣道(棧道/也)摧折¶
如短(一云/㫁)轅下有冬青林(今之楩柟也鮑云木名經/冬不彫今所在多有之)石¶
上走長根西崖特秀發煥若靈芝繁潤聚金碧氣(蜀都/賦金)¶
(馬騁先而絶影碧/鷄條忽而曜儀)清無沙土㾗憶觀崑崙圖(一作/墟)目撃¶
𤣥圃存(𤣥圃閬風在崑崙中見淮南子又庾肩吾有從/皇太子出𤣥圃詩  趙云蓋以崑崙之𤣥圃比)¶
(木皮嶺也水經曰崑崙其高萬一千里葛仙翁傳曰崑/崙一曰𤣥圃一曰閬風此可見取髙以為言矣孔子見)¶
(温伯雪子目/擊而道存)對此欲何適黙傷垂老魂(陶潛胡為皇/皇兮欲何之)¶
<pb:KR4c0015_WYG_006-22b>¶
　　　白沙渡¶
畏途隨長江渡口下絶岸(莊子畏途者十殺一人則父/子兄弟相戒釋文云險阻道)¶
(可畏懼也千趙云/海賦絶岸  丈)差池上舟楫杳窕入雲渡(陸士衡遺/響入雲漢)¶
(於趙云差池緩進之兒起/  詩燕燕于飛差池其羽)天寒荒野外日暮中流半(趙/云)¶
(孔子云天寒既至主父偃云日暮途逺鮑照還都道中/云茫然荒野中舉目皆凜素鶡冠子云中流失舡一壺)¶
(千/金)我馬向北嘶(古詩胡馬嘶北風北趙云言身雖南行/而馬尚懷同谷向  嘶鳴蓋道實事以)¶
(形容離同谷/之不得已)山猿飲相喚水清石礧礧沙白灘漫漫(九/歌)¶
(石磊磊兮葛蔓蔓沈休文歸海水漫漫海/趙云庾信詩云昏昏如坐霧漫漫如行)逈然沈愁辛¶
<pb:KR4c0015_WYG_006-23a>¶
多病一疏散(逈一/作翛)髙壁抵嶔崟(一作/岑)洪濤越凌亂(曹植/芝舟)¶
(越洪濤濤趙云文選云南山鬱嶔崟西都賦/云起洪  而揚波詩惠連云清波越凌亂)臨風獨回¶
首攬轡復三歎(王夷甫慨然攬轡古詩一彈再三歎曹/子建欲還絶無蹊攬轡正踟蹰  趙云)¶
(范滂登車攬轡左傳置/食三歎禮記一唱三歎)¶
　　　水㑹渡(一云水/迴渡)¶
山行有常程中夜尚未安微月没已乆崖傾路何難(謝/靈)¶
(運崖傾光難留嶼趙云/邱希範云崖傾  難傍)大江動我前洶若溟渤寛(謝𤣥/暉大)¶
(江流日夜謝靈運江漲無/端倪鮑明逺穿池𩔖溟渤)篙師暗理楫歌笑輕波瀾(謝/靈)¶
<pb:KR4c0015_WYG_006-23b>¶
(運理棹遇還期遵渚驚幽烱薛云左太冲呉都/賦篙工檝師選自閩禺習御長風狎翫靈胥)霜濃木¶
石滑風急(一作/烈)手足寒入舟已千憂陟巘仍萬盤(謝靈/運入)¶
(舟陽已微詩陟則在巘髙趙云盤/字又倣陸士衡詩仰陟  山盤)迴眺(一作/出)積水(一作/石)¶
外始知衆星乾逺游令人瘦衰疾慙加餐(古詩思君令/人老又努力)¶
(加飡飯謝靈運哀疾當在斯曹子建沈憂令人老又/吾得行逺游逺游欲何之  趙云屈原有逺游賦)¶
　　　飛仙閣¶
土(一作/出)門山行窄微徑縁秋毫(一云徑㣲上秋毫孟子/明足以察秋毫之末)¶
棧雲䦨干峻梯石結構牢(見登厯下員/外新亭注)萬壑欹疎林(一/作)¶
<pb:KR4c0015_WYG_006-24a>¶
(竹/)積隂帶奔濤(趙云顧愷之/云萬壑爭流)寒日外淡泊長風中怒號¶
(莊子風作則/萬竅怒號)歇鞍在地厎始覺所厯髙往來雜卧止人馬¶
同疲勞(趙云句法使苦衆/行人馬同時飢)浮生有定分飢飽豈可逃歎¶
息謂妻子我何隨汝曹(馬援傳吾欲使汝曹聞/人過失如聞父母之名)¶
　　　五盤¶
五盤雖云險山色佳有餘(陶淵明山/氣日夕佳)仰凌棧道細俯映¶
江木疎(漢祖入漢中/燒絶棧道)地僻無網罟水清至(一作/反)多魚(云/水)¶
(至清則無魚公據所見而反/用之也班超云水清無大魚)好鳥不妄飛野人半巢居¶
<pb:KR4c0015_WYG_006-24b>¶
(禮運夏則居櫓巢王康琚昔聞太平時/亦有巢居子新添搜神記巢居知風)喜見淳朴俗坦¶
然心神舒(新添莊子澆淳散朴有趙云孔安國云坦然/明白也左太冲云前  寒泉井聊可瑩心神)¶
東郊尚格鬭巨猾何時除(費誓東郊不開東京賦巨猾/間舋  趙云指言東京之東)¶
(郊安史之兵所在公詩前篇屢/云矣格闘字出前漢見上注)故鄉有弟妹流落隨邱¶
墟(曹子建零落隨山邱妹趙云前篇/所謂有弟在逺方有  在鍾離也)成都萬事好豈若¶
歸吾廬(古詩客行雖云樂不如早旋歸李白錦城/雖云樂不如早還家陶潛吾亦愛吾廬)¶
　　　龍門閣¶
清江下龍門絶壁無尺土長風駕髙(一作/白)浪(郭景純忝/舟浮海底)¶
<pb:KR4c0015_WYG_006-25a>¶
(髙浪駕蓬萊謝靈運云晨䇿尋絶壁/長風見首篇注  趙云言風駕起之)浩浩自太古(古詩/浩浩)¶
(隂陽移如趙云浩浩水貌音上聲其在/水言之  醴泉涌而浩浩書浩浩滔天)危途中縈盤(一/云)¶
(縈盤/道)仰望垂線縷滑石欹誰鑿(謝靈運苔/滑誰能歩)浮梁裊相拄¶
(西京賦峙游極於浮柱陸/左公形聳飛棟勢起浮柱)目眩隕雜花頭風吹過兩(一/云)¶
(過飛雨魏祖讀陳琳檄草頭風自愈生趙云滑石欹浮/浮梁之裊皆難行之地故目生眩頭  風矣史心亂目)¶
(眩目之昬眩如見雜花之隕頭或生風如過雨之吹皆/言其地險絶而然也目花之義如佛書云空本無華病)¶
(者妄執吹雨之義如宋齊邱化書有云觀回瀾者頭目/自旋或謂正是目或生眩以見雜花之隕頭或生風以)¶
(因過雨之吹非由地險絶而然審如此則何用承滑石/浮梁之下言之而下句𦂳云百年不敢料一墜那得取)¶
<pb:KR4c0015_WYG_006-25b>¶
(乎/)百年不敢料一墜那得取(潘安仁人生天地/間百年孰能要)飽聞(一/作)¶
(知/)經瞿塘足見度大庾(瞿塘峽名大庾嶺名而趙云以/龍門閣之險峻推言  比之也)¶
(瞿塘峽在巫山之下大/庾嶺在䖍州之所也)終身厯艱險恐懼從此數(易君/子以)¶
(恐懼/脩省)¶
　　　石櫃閣¶
季冬日已長山晚半天赤蜀道多早花江間饒竒石(江/淹)¶
(詩深山多靈草/海濱饒竒石)石櫃曾波上臨虚蕩髙壁(薛云按郭璞/江賦迅蜼臨)¶
(虛以騁巧孤玃登危而雍容/招魂娭光眇視目曽波些)清暉回羣鷗暝色帶逺客¶
<pb:KR4c0015_WYG_006-26a>¶
(謝靈運山水含清暉/又云林壑歛暝色)羇栖負幽意感歎向絶跡信甘孱¶
懦嬰不獨凍餒迫優游謝康樂放浪陶彭澤(晉謝𤣥暉/也陶潛彭)¶
(澤令以杜正謬𤣥封康樂公是靈運襲其封日與何長/瑜等  文章賞㑹共為山澤之游詩家稱謝康樂乃靈)¶
(運非𤣥也以南史考之謝密傳云謝渾為韻語奬勸靈/運等日康樂誕通度實有名家韻王籍傳云籍為詩慕)¶
(謝靈運至其合也殆無愧色時人咸謂康樂之有籍如/仲尼之有邱明武陵昭王煜傳云煜與諸王共作短句)¶
(詩學謝靈運體髙帝曰康樂放蕩作體不辨有首尾安/仁士衡深可宗尚簡文與湘東王書云時有効謝康樂)¶
(裴鴻臚文者抑亦惑焉何者謝客吐言天材出於自然/時有不拘是其糟粕亦謂靈運也因是詩注以康樂為)¶
(謝𤣥故/詳辨云)吾衰未自由謝爾性有適(指康樂/與彭澤)¶
<pb:KR4c0015_WYG_006-26b>¶
　　　桔柏渡(文州嘉陵二江合流處/也東下入渝合通荆門)¶
青冥寒江渡駕竹為長橋(青冥見/首篇注)竿濕煙漠漠(一云竹/竿濕漠)¶
(漠/)江永(一作/水)風蕭蕭(謝𤣥暉生煙紛漠漠荆/軻云風蕭蕭兮易水寒)連笮動嫋¶
娜征衣颯飄颻(連竹索而為梁謂之/笮前漢邛笮之君)急流鴇鷁散絶岸¶
黿鼉驕(西都賦鶬鴰鷁鶂後趙云郭璞上/林賦注曰似鴈無  趾也詩鴇羽)西轅自兹異¶
東遊不可要髙通荆門路闊㑹滄海潮孤光隠顧盻游¶
子悵寂寥無以洗心胷前登但山椒(趙云言我西徃於/蜀自此分異而水)¶
(則東逝而通荆門㑹滄海為不可要挽也馬杜補遺謝/惠連詩悲猿響山椒漢武帝李夫人賦息  山椒廣雅)¶
<pb:KR4c0015_WYG_006-27a>¶
(曰土髙四墮曰山椒廣韻曰山頂也謝莊/月賦菊散芳於山椒謝靈運稅鑾登山椒)¶
　　　劒門(趙云此篇歎地險而惡負固者也不主在/徳不在險之義言之何則保有山河闢為)¶
　　　　(一國曰古諸侯則有在徳不在險之義若四/海一家統制乎天子則為劔門者特方面之)¶
　　　　(有險處耳正所惡乎負固也張孟陽劒閣銘/其所用呉起之言特以引公孫之㓕劉氏之)¶
　　　　(降懲其負固者耳與魏文侯自恃山河之意/大不同也世有東溪先生者解杜詩十六篇)¶
　　　　(毎篇為小序而後注解自以為啟杜公之闗/鍵而傳于世於此篇小序云劔門勸務徳之)¶
　　　　(恃險也此正惑於吴起之言以為説矣大為/非是蓋使守蜀者雖專務乎徳遂能保劔門)¶
　　　　(之險可自為一國乎特以/此篇歎地險而惡負固耳)¶
<pb:KR4c0015_WYG_006-27b>¶
惟天有設險劍門(一作/閣)天下壯(北有劒門天設之險升/趙云易云天險不可)¶
(也地險山川邱陵也王公設險以守其國以易出處言/之則不可升係之天山川邱陵係之地設險係之人令)¶
(公詩句則參取易中字語以言劔門乃天遁之險也詩/句雄壯常如此不必泥其鬭犯也東溪於上句注云險)¶
(出於自然也於下句注云地險莫/能擬也此泥於易而反成不明)連山抱西南石角皆¶
北向(劔山上石皆北向如拜伏狀門趙云先言地形雖/險而趨中原自然之勢觀劔  之山雖抱西南而)¶
(石角北向則有靣内之義豈欲使之僻為一區哉東溪/於連山抱西南注云包括異域也於石角皆北嚮云朝)¶
(上國而不背之也其下句近/之而上句所云是何等語乎)兩崖崇墉倚刻畫城郭狀¶
(蜀都賦金城石郭兼匝中區既麗且崇實號成都固趙/云兩崖崇墉倚而下正言其是形勢之地遂使負  者)¶
<pb:KR4c0015_WYG_006-28a>¶
(恃為險絶欲擅有其珍産之意崇墉言髙崇之垣墉非/毛詩崇墉蓋毛詩乃崇國之墉此崇墉即是詩其崇如)¶
(墉張恊𤣥武館賦云崇墉四匝豐厦詭/字多矣如周伯仁云刻畫無鹽譎刻畫)一夫怒臨闗(一/作)¶
(門/)百萬未可傍(傍一作仰張孟陽劔閣銘一人荷㦸萬/夫赼趄  趙云此言恃為險絶也其義)¶
(起於蜀都賦曰一人守隘萬夫莫向故李白蜀道難亦/云一夫當闗萬夫莫開然公用於五言則第三字為腰)¶
(字最為難下非怒字不足以盡之盖其雖險一夫可守/而非怒則猶不能為也莊子螳蜋怒其臂以當車轍夫)¶
(以車轍之隆而䖝臂之怒欲以當之則臨闗以當/百萬之師者非以一夫之怒乎此下得怒字好矣)珠玉¶
走中原岷峨氣悽愴(青城峩眉二山也是趙云岷山在/成都之西青城山  也峩山在成)¶
(都之西南峩眉山是也珠玉才走中原而岷峨有惜之/之意至於悽愴此重言形勢之地自然為一區而擅其)¶
<pb:KR4c0015_WYG_006-28b>¶
(珍産也珠玉之於中原必着走字者按地鏡圗曰玉之/千歳者行游諸國後漢孟嘗傳合浦郡不産穀實而海)¶
(出珠實與交趾比境常通商販貨糴粮食先時宰守多/貪穢詭人採求不知紀極珠遂漸徙於交趾郡界嘗為)¶
(太守革易前弊去珠復還此珠之所謂走也珠玉走中/原託言珠玉之自走而向中原其意又有避就之義蓋)¶
(若石勢皆北向未嘗不面/内也其着走字不亦切乎)三皇五帝前雞犬莫相放(莫/一)¶
(云各自蜀至秦方與中國通又趙云雞與犬相放不收/言其混同通達無彼北之間  豈分疆界為限隔哉)¶
後王尚柔逺職貢道已喪(書柔逺能邇伐趙云惟後王/函容不加誅  故使守者得)¶
(以跋扈而廢職貢也彼跋扈者自不可制公姑託以/後王尚柔逺而不敢斥言王者削弱而不能制之矣)至¶
今英雄人髙視見霸王(趙云惟其不能制而不修職貢/遂使英雄者見霸王特在髙視)¶
<pb:KR4c0015_WYG_006-29a>¶
(之閒可以為之於是并吞或割據/極力為之而不少讓今一作令)并吞與割據極力不¶
相讓(趙云此指言劉備及李特於晉元康中隨流人至/劔門箕踞四顧太息曰劉禪有如此地而靣縛於)¶
(人乎遂宻收合七千餘人進攻成都殺刺史趙廞自稱/益州牧改元建初謂之并吞與割據是兩件事并吞則)¶
(欲兼乎鄰壤其字出賈誼過秦論有并吞八荒之心割/據則專有乎一方字出陸士衡辨亡論云故遂割據山)¶
(川跨制/荆呉)吾將罪真宰意欲鏟疊嶂(海賦鏟臨崖之阜陸/趙云莊子若有真宰)¶
(存焉任彦升云/疊嶂易成響)恐此復偶然臨風黙惆悵(成都自前漢/公孫述後漢)¶
(劉備晉李雄王建孟知祥之屬皆因中原多事/恃險割據也  趙云未四句則公忠憤之辭矣)¶
　　　鹿頭山¶
<pb:KR4c0015_WYG_006-29b>¶
鹿頭何亭亭是日慰飢渇(趙云西都賦之言宫室曰狀/迢迢以亭亭陸士衡詩願保)¶
(金石軀慰/妾常飢渇)連山西南㫁俯見千里豁(自秦入蜀山嶺重/複極為險阻及下)¶
(鹿頭闗東望成都沃野千里/葱鬱之氣乃若煙霧靄然)游子出京華劔門不可越¶
(京華一云咸京薛云按文選張孟陽劔閣銘曰惟蜀之/門作固作鎮是曰劔閣壁立萬仭酈元水經注小劔戍)¶
(北去大劍三十里連山絶/險飛閣相連故謂之劔閣)及兹阻險盡始喜原野闊殊¶
方昔三分霸氣曽間發天下今一家雲端失雙闕(隋書/今天)¶
(下一家華闕雙邈重門洞開又飛升躡雲端又薛云按/神異經曰東南有石井其方百丈上有二石闕俠東南)¶
(面上有蹲熊有榜著闕題曰地户又古樂府仙人篇閶/闔正嵯峨雙闕萬丈餘又孫興公游天台賦雙闕雲竦)¶
<pb:KR4c0015_WYG_006-30a>¶
(以夾路君趙云先聖本紀許由欲觀帝意曰帝坐華堂/面雙闗  之榮願亦得矣失雙闕則以天下既一家也)¶
(失字鮑照詩霧/失交河城之失)悠然想揚馬繼起名硉兀(左太冲作蜀/都賦江漢炳)¶
(靈世載其英鬱若相如皭若君平王褒暐煜而秀發揚/雄含章而挺生揚揚雄馬馬相如  趙云以二人文章)¶
(之祖故/思之耳)有文令人傷何處埋爾骨紆餘脂膏地慘澹豪¶
俠窟(蜀都賦外負銅梁於宕渠内函要害以膏腴迃趙/云上林賦曰紆餘透邐而陸士衡曰山澤紛  餘)¶
(脂膏事東觀漢記孔奮字伯魚為姑臧長時天下亂河/西獨安姑臧長居數月輒致資産奮在姑臧四年財物)¶
(不増唯老母妻子但菜食或謂奮曰置脂膏中/亦不能自潤成都富饒之地故公指為脂膏也)仗鉞非¶
老臣宣風豈專達(趙云許靖傳昔營邱翼周狄鉞專征/專達言宣天子之風而非專自巳之)¶
<pb:KR4c0015_WYG_006-30b>¶
(所為也周禮曰大事則/從其長小事則專達)冀公(僕射/裴冕)柱石姿論道邦國活¶
(趙云前漢辛慶忌任國柱石曰延年謂霍光曰將軍為/國注石書三公論道周禮坐而論道  師云上句言杖)¶
(鉞方面非耆舊以宣風行/化豈能專達皆美裴也)斯人亦何幸公鎮踰歳月(趙/云)¶
(言裴公為尹尚有歳月之期此斯人之所以/幸也以見杜公初來成都非為嚴武而來)¶
　　　成都府(趙云樂史家宇記載成都縣漢舊縣以/周文王從梁山止歧山一年成邑三年)¶
　　　　(成都因名之又云蜀王據有巴蜀之地本治/廣都樊郷徙居成都秦惠王遣張儀司馬錯)¶
　　　　(定蜀因築成/都而縣之)¶
翳翳桑榆日照我征衣裳(歸去來景翳翳以將入東觀/記收之桑榆江淹曽是迫桑)¶
<pb:KR4c0015_WYG_006-31a>¶
(榆桑趙云桑榆記日也淮南子曰西垂景在於樹端謂/之  榆光武云失之東隅收之桑榆翳翳則晚日之狀)¶
(阮嗣宗詠懐詩曰灼灼/西隤日餘光照我衣)我行山川異忽在天一方(趙云/古詩)¶
(各在天一方詩我行其野晉書/風景不殊舉目有山河之異)但逢新人民未卜見故¶
鄉(曹子建不見舊耆老但覩新少/年山川阻逺别後㑹日月長)大江東流去(一作從/東來)¶
游子去日長(謝𤣥暉大江流日夜短歌行去日苦長巳/趙云大江指言岷江從東來而日去不)¶
(亦猶游子之日/去未有巳期)曽城填華屋季冬樹木蒼(西都賦闐城/溢郭旁流百)¶
(㕓曹子建生存華屋處西都賦靈草冬榮神木叢生東/京賦脩竹冬青蜀都賦寒卉冬馥髙唐𤣥木冬榮  趙)¶
(云曽城層起之城淮南子崑崙山上有曽城九重華屋/字史記平原君傳㰱血於華屋之下前於發同谷縣題)¶
<pb:KR4c0015_WYG_006-31b>¶
(下公自注云乾元二年十二月一日隴右赴劔南紀行/而今詩云季冬樹木蒼則至城都乃是月也元枯中胡)¶
(資政守蜀作草堂詩文碑引先生/至成都月日不可考蓋不詳此也)喧然名都㑹吹簫間¶
笙篁(曹子建名都多妖女京洛出少年詩吹笙/皷篁薛云前漢志勃碣之間一都㑹也)信美無¶
與適側身望川梁(王仲宣登樓賦雖信美而非吾土兮/曽何足以少留四愁詩側身西望涕)¶
(沾/裳)鳥雀夜各歸中原杳茫茫(趙云觀衆舄識巢而夜歸/乃思其中原故鄉之地而)¶
(不得/返也)初月出不髙衆星尚爭光自古有羇旅我何苦哀¶
傷(鮑明逺古來共如此非君獨撫膺長門賦衆雞鳴而/愁予兮起視月之精光觀衆星之行列兮卑&KR0295;出於)¶
(東方九辨云仰明月而大息歩列星而極明樹杜補遺/是詩子美寓意深矣淮南子云日西垂景在  端謂之)¶
<pb:KR4c0015_WYG_006-32a>¶
(槡榆也詩曰桑榆之景理無逺照今也日薄桑榆而其/光翳翳止足照我衣裳則不能逺照矣以喻明皇播越)¶
(傳位肅宗以太上皇居西内則不能照臨天下也將旦/隂伏月明星稀今也衆星與初月爭光蓋以初月之出)¶
(不髙不能中天而兼照故也以喻肅宗即位未久禄山/雖巳殄滅而史思明之徒尚在也蓋肅宗即位於天寳)¶
(之丁酉而子美乾元庚子至成都以其時考之故知其/寓意如此趙云謂杜公方以鳥雀夜歸而歎不得返中)¶
(原之次却説及肅宗甚無謂也/觀末句所云止自感歎而巳)¶
　¶
　¶
　¶
<pb:KR4c0015_WYG_006-32b>¶
　¶
　¶
　¶
　¶
　¶
　¶
　¶
　九家集注杜詩巻六¶
