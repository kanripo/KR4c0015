# -*- mode: mandoku-view; -*-
#+TITLE: 九家集注杜詩
#+DATE: 2015-08-24 23:46:13.173180
#+PROPERTY: ID KR4c0015
#+PROPERTY: BASEEDITION WYG    
#+PROPERTY: JUAN 卷十
<pb:KR4c0015_WYG_010-1a>¶
欽定四庫全書¶
　九家集注杜詩巻十　　　宋　郭知達編¶
　　古詩¶
　　　别唐十五誡因寄禮部賈侍郎¶
九載一相逢百年能幾何(古詩百年能幾/何㑹少别離多)復為萬里行¶
送子山之阿白鶴乆同林潛魚本同河未知棲集期(薛/云)¶
(謝靈運擬鄴中詩末途幸休明樓集/逮薄質  趙云白鶴潛魚以譬聚散)衰老强高歌歌罷¶
兩悽惻(燕丹送荆柯入秦别於易水之上高/漸離撃缶軻歌髮上衝冠士皆淚垂)六龍忽蹉¶
<pb:KR4c0015_WYG_010-1b>¶
跎(杜云淮南子六龍所以駕日車羲和所以御六龍阮/嗣宗詩娛樂未終極白日忽蹉跎注蹉跎言遲暮)¶
(趙云廣雅曰蹉跎失足以言日晚王褒樂府高句麗云/不惜黄金散盡只畏白日蹉跎劉孝威反之則白日云)¶
(蹉跎/也)相視髮皓白况難駐羲和胡星墜燕地漢將仍横¶
戈蕭條四海内人少豺虎多少人愼莫投多虎信所過¶
飢有易子食(宋子罕夜登楚子反床而告病/曰吾國易子而食析骸而㸑)獸猶畏虞¶
羅(趙云胡星墜燕地言今歳上元二年三月史朝義弑/其父思明漢將仍横戈言朝義襲偽位復為亂而常)¶
(休明衛伯玉尚衡侯希逸來瑱之屬復與之戰也人少/豺虎多以豺虎喻賊盗張夢陽云賊盗如豺虎今詩實)¶
(言豺虎故有下句焉詩話載蕭條四海内至獸猶畏虞/羅劉貢父云此等句眞含蓄深逺大不可模仿信矣虞)¶
<pb:KR4c0015_WYG_010-2a>¶
(羅虞者之羅横戈戰國策衛/行人燭過免胄横戈而進)子負經濟才天門欎嵯峨¶
飄颻適東周(周平王東遷於洛謂之東周稱趙王經濟/見上石犀行注天門㤗山之  記云秦山)¶
(盤道曲屈而上凡五十餘盤經小天門大天門仰視天/門如穴中視天忩又漢官儀㤗山東上七十里至天門)¶
(所以稱/欎嵯峨)來徃若崩波南宮吾故人白馬金盤陀(南宮禮/部也杜)¶
(田正謬云天官書南宮朱鳥權衡太薇三光之庭蕃臣/將相執法郎位衆星咸在漢建尚書百官府名曰南宮)¶
(蓋取象也猶唐以中書省為紫薇尚書省為文昌之類/後漢鄭𢎞為尚書令前後所陳有補益王政者皆注之)¶
(南宮以為故事以此考之南官非禮部也若元稹為南/宮散郎禮部郎中號南宮舍人蓋南宮猶言南省非止)¶
(稱禮部歴考禮部之名方起於江左而南宮巳見於漢/時益知原注之謬故人言賈侍郎金盤陀馬鞍校具之)¶
<pb:KR4c0015_WYG_010-2b>¶
(飾/)雄筆映千古見賢心靡他念子善師事歳寒守舊柯¶
為吾謝賈公病肺臥江沱(趙云詩之死靡他今言賈侍/郎心惟存乎見賢而已更無)¶
(其它也歳寒守舊柯論詩嵗寒然後知松栢之/後彫舊柯之義則禮記貫四時而不改柯易葉)¶
　　　柟樹為風雨所㧞歎¶
倚江柟樹草堂前故老相傳二百年誅茅卜居摠為此¶
五月髣髴聞寒蟬(趙云召彼彼故老相傳蓋如酈道元/水經注秭歸縣城云故老相傳謂之)¶
(劉備城屈原問漁父寧誅鋤草茅以力耕乎屈/原有卜居一篇五月彷彿聞寒蟬言其高也)東南飄¶
風動地至(老子飄風/不終朝)江翻石走流雲氣(莊子雲氣不/待族而雨)幹¶
<pb:KR4c0015_WYG_010-3a>¶
(一作/斡)排雷雨猶力爭(師云退之南山詩力雖/能排斡雷電怯呵詬)根斷泉源¶
豈天意滄波老樹性所愛浦上童童一青蓋野客頻留¶
懼雪霜行人不過聴竽籟(莊子地籟西趙云浦上則律/詩謂南京  浦道舊本作一)¶
(青蓋師氏瞻作車蓋是蓋先主舍東南有一桑遥望之/童童若車蓋懼雪霜言樹之高大而氣象慘肅聴竽籟)¶
(言其聲之鼔動如之字則宋玉高唐賦/纎條悲鳴聲似竽籟舊注引地籟非)虎倒龍顚委榛¶
棘淚痕血㸃垂胸臆我有新詩何處吟草堂自此無顔¶
色(趙云乃卞和淚/盡繼之以血)¶
　　　茅屋為秋風所破歌¶
<pb:KR4c0015_WYG_010-3b>¶
八月秋高風怒號(杜田補逸莊子大塊噫氣其名/為風是惟無作作則萬竅怒號)巻我¶
屋上三重茅茅飛渡江灑(一作/滿)江郊高者掛罥長林梢¶
下者飄轉沉塘㘭(趙氏瀟字西都賦風毛雨血/灑野蔽天之灑一作滿非)南村羣¶
童欺我老無力忍能對面為盗賊公然抱茅入竹去唇¶
焦口燥呼不得歸來倚杖自嘆息(趙云韓詩外傳乾喉/焦唇仰天而嘆曹子)¶
(建善哉行曰來日大難口燥唇乾故/兩出而叅用之鮑明逺倚杖牧雞豚)俄頃風定雲墨色¶
秋天漠漠向昏黑布衾多年冷似鐡嬌兒惡卧踏裏裂¶
牀頭屋漏無乾處兩脚如麻未斷絶自經喪亂少睡眠¶
<pb:KR4c0015_WYG_010-4a>¶
長夜沾濕何由徹(趙云公前有詩云出門復入門雨脚/但依舊一本作兩脚今觀如麻則知)¶
(以雨脚為正睡眠字出/佛書湼□經亦有之)安得廣厦千萬間大庇天下寒¶
士俱歡顔風雨不動安如山嗚呼何時眼前突兀見此¶
屋吾廬獨破受凍死亦足(左傳楚申叔展問還無社曰/有麥麯乎有山芎藭乎注二)¶
(物可以御濕欲使無社逃泥中時子美方為嚴武之所/不容詩之作其近於此乎  趙云此五句公之用心有)¶
(一夫不獲若已推而納諸溝中白樂天詩我願布裘長/萬丈與君同蓋洛陽城蓋亦有志衣被天下者然近乎)¶
(戲語豈有萬丈之裘乎若公言千萬間之廣厦則其言/信而有徴舊注引左傳楚申叔展事與詩意大不相干)¶
　　　入奏行(贈西山撿察/使竇侍郎)¶
<pb:KR4c0015_WYG_010-4b>¶
竇侍御驥之子鳯之雛(杜云桓譚新論善相馬者曰薛/公得馬惡皃而正走其名驥子)¶
(師云龎統德公之從子德公謂統為鳯雛晉陸雲幼時/吳尚書閔鴻見而竒之曰此兒若非龍駒定是鳯雛北)¶
(齊裴景鸞景鴻並有逸/才河東呼景鸞為驥子)年未三十忠義俱骨鯁絶代無¶
(唐李吉甫傳君有骨鯁之忠臣骨鯁者剛正之/謂蓋肉之有骨而魚之有鯁史云忠臣骨鯁)炯如一¶
叚清冰出萬壑置在迎風寒露(一作/露寒)之玉壺(元註漢有/迎風寒露)¶
(之館儲杜田補遺張平子西京賦既新作於迎風增露/寒於  胥注魏武帝先作迎風館於甘泉山後加儲胥)¶
(露寒二館者趙云鮑明逺詩清如玉壺氷露寒舊本作/寒露豈傳  惑於句律而倒冩耶公槐葉冷淘云萬里)¶
(露寒殿開冰青玉壺則用字/初未甞誤信傳冩之誤)蔗漿歸厨金碗凍洗滌煩熱¶
<pb:KR4c0015_WYG_010-5a>¶
足以寧君軀(晉張協蔗賦剉甘蔗以療渴若漸膠而含/蜜杜田補遺前漢禮樂志景星歌曰百末)¶
(㫖酒布蘭生㤗尊柘槳析朝醒注應劭曰蔗漿取甘柘/汁以為飲可以解朝酲柘與蔗同  趙云蔗漿宋玉招)¶
(魂濡鱉庖羮有蔗漿杜田引漢禮樂志景星歌雖是而/在宋玉招魂之後舊注引晉張恊蔗賦又是模稜足以)¶
(寧君軀言寜君王之軀也/蓋以氷清蔗美比竇矣)政(一作/整)用踈通合典則戚聨¶
豪貴躭文儒(趙云上句言政之踈通與典則符合雖踈/通而不放也下句言其與豪貴聨為親戚)¶
(耽好文儒雖豪貴而不驕/也戚字意戚里之家乎)兵革未息人未蘇天子亦念¶
西南隅吐蕃凴凌氣頗粗(時吐蕃欲取/成都為東府)竇氏檢察應時¶
須運糧繩橋壯士喜(以竹繩/為橋)斬木火井窮猿呼八州刺¶
<pb:KR4c0015_WYG_010-5b>¶
史思一戰三城守邊却可圗(火井蜀地名有杜田補遺/博物志臨卭  火井縱横)¶
(五尺深十餘丈諸葛丞相徃觀之後火益盛以盆著井/煑塩得成後以家火投井中火即滅迄今不復燃應時)¶
(須言應副時之所須也其檢校之迹則下句運糧繩橋/斬木火井是巳八州刺史雖不可轍考而三城則西山)¶
(三/城)此行入奏計未小密奉聖㫖恩宜殊繡衣春當霄漢¶
立(漢繡衣/直指)綵服日向庭幃趨(老萊綵服以娛親杜云/束晳補亡詩春戀庭闈)省¶
郎京兆必俯拾江花未落還成都肯訪浣花老翁無(一/云)¶
(公來肯訪/浣花老)為君酣酒滿眼酤與奴白飯馬青蒭(又云携/酒肯訪)¶
(浣花老為君著衫捋髭髩歳趙云豈入奏八州欲戰之/事乎前年吐蕃䧟廓州今  雖不動而意專在窺蜀豈)¶
<pb:KR4c0015_WYG_010-6a>¶
(八州刺史欲逆戰之乎詳詩意可見繡衣竇君官侍御/也故使繡衣漢侍御使繡衣持斧綵服竇君必長安人)¶
(其親在彼省郎京尹言其所加進之官還成都則入奏/之反也西清詩話載唐人弔杜子美云賦出三都上詩)¶
(須二雅求蓋少陵逺繼周詩法度余甞以經㫖箋其詩/云與奴白飯馬青蒭雖不言主人而待奴馬如此則主)¶
(人可知與詩所謂言刈其楚言秣其馬言刈其蔞言秣/其駒同意肯訪浣花老翁無一云公來肯訪浣花老末)¶
(句又云携酒肯訪浣花老為/君着衫捋髭鬂皆不成言語)¶
　　　大雨¶
西蜀冬不雪春農尚嗷嗷(捜神記萬物焦/枯百姓嗷嗷)上天回哀眷¶
朱夏雲鬰陶(謝靈運詩幽/居雲鬰陶)執熱乃沸鼎纎絺成緼袍(趙/云)¶
<pb:KR4c0015_WYG_010-6b>¶
(詩誰能執熱劉陶養魚沸鼎秋/興賦釋纎絺論語衣敝緼袍)風雷颯萬里霈澤施蓬¶
蒿敢辭茅葦漏已喜黍豆高三日無行人二(一作/大)江聲¶
怒號(莊子萬竅怒號鬰趙云朱夏則梁元帝纂要夏曰/朱明亦曰朱夏  陶孟子象謂舜鬰陶思君爾蓋)¶
(鬰結於陶窰之義故可使於朱夏之雲莊子緼袍無表/樂史寰宇記秦李氷穿二江於成都行舟今謂内江外)¶
(江左思賦帶/二江之雙流)流惡邑里清(趙云流惡左傳有汾澮流其/惡言大雨所蕩流出穢惡邑)¶
(里祖出鶡冠子士之居邑里者孫楚答𢎞農故吏四言/皓首老成率彼邑里謝元暉始出尚書省詩邑里向踈)¶
(蕪/)矧兹逺江臯荒庭歩鸛鶴(鶴鳴則/雨應)隱儿望波濤沉疴¶
聚藥餌頓忘所進勞則知潤物功可以貸不毛(諸葛亮/五月渡)¶
<pb:KR4c0015_WYG_010-7a>¶
(瀘深入不毛進趙云言沈痾之故而聚藥餌今得大雨/清凉頓忘供  藥餌之勞公病肺疾以雨凉為便易潤)¶
(萬物者莫潤乎水不毛者地不生物/因雨之潤雖不毛之地亦假貸而生)陰色靜隴畆勸耕¶
自官曹四隣出耒耜(孟子負/耒耜)何必吾家操¶
　　　揚旗(二年夏六月成都尹鄭公置酒公堂觀騎/士試新旗幟  趙云後漢孝威帝校獵廣)¶
　　　　(成遂幸凾谷關上林苑臣蕃諫曰今有三空/豈宜揚旗耀武騁心輿馬之觀乎揚旗字今)¶
　　　　(取為/詩名)¶
江(一作/風)雨颯長夏府中有餘清(謝靈運密/林含餘清)我公㑹賔客¶
肅肅有異聲初筵閲軍裝羅列照廣庭(詩至止肅肅/又賔之初筵)庭¶
<pb:KR4c0015_WYG_010-7b>¶
空六(一作/四)馬入駊騀揚旌旗(甘泉賦崇王陵之駊騀兮/駊音頗騀音我山阜之高)¶
(低/也)廻廻掩飛蓋(劉公斡回回自昏亂/曹子建飛蓋相追隨)熠熠迸流星(河東/賦掉)¶
(奔星之流旃校獵/賦曵彗星之飛旗)來纒(一作/衛)風飈急去擘山岳傾材歸¶
俯身盡(鮑照詩俯/身散馬蹄)妙取畧地平虹蜺就掌握舒捲隨人¶
輕(高唐賦蜺為旌王沉賦曵招揺之脩旗婉若虹之垂/天選虹旗攝麾而就捲  趙云畧地字借取漢書攻)¶
(城畧地虹蜺以言旗捲舒隨/人輕所以結騎士揚舉之妙)三州陷犬戎但見西嶺青¶
公來練猛士欲奪天邊城此堂不易升庸蜀日已寧吾¶
徒且加餐休適蠻與荆(書庸蜀微盧古詩上言加餐飯/王仲宣逺身適荆蠻  趙云上)¶
<pb:KR4c0015_WYG_010-8a>¶
(兩句言去年十二月吐蕃陷松維保三州在西山之地/三州陷則西嶺者其色徒青耳末言得嚴公在蜀不必)¶
(捨去江雨一作風雨六馬一/作四馬來纒一作來衝皆非)¶
　　　溪漲¶
當時浣花橋溪水纔尺餘白石(一作/月)明可把(豔歌行水/清石自見)¶
水中有行車(華陽風俗錄浣花亭在州西南有江流至/清之所也其淺可渉故中有行車甫宅在)¶
(焉蔡伯世作常時作趙云明可把水清淺而見之/詩云白石鑿鑿一  白月非有行車水淺可知)秋夏¶
忽汎溢豈惟入吾廬(莊子秋水時至百川灌/河陶潛吾亦愛吾廬)蛟龍亦狼¶
狽况是鱉與魚(七發說濤云其旁作而奔起也六駕蛟/龍附從太白横暴之征魚鱉失勢趙云)¶
<pb:KR4c0015_WYG_010-8b>¶
(六七月之交水多時漲時止耳泛溢傳所謂泛濫衍溢/狼狽本一獸名各半其體相附而行茍失其一無據矣)¶
(倉皇失措者/謂之狼狽)兹晨巳半落歸路跬歩踈馬嘶未敢動前有¶
深塡淤(荀子不積跬歩無以致千里志趙云跬歩弭切/與跪同舉一足也前漢溝洫  塡淤反壤之害)¶
(顔師古曰/壅泥也)青青屋東麻散亂床上書不意逺山雨夜來¶
復何如(趙云苧蔴為布者胡麻為油者苧自生至成皆/青胡始生則青成則黄六七月之交而色青者)¶
(胡麻/也)我遊都市間晚憇必村墟乃知乆行客終日思其¶
居(趙云村墟/也言萆堂)¶
　　　戲贈友二首¶
<pb:KR4c0015_WYG_010-9a>¶
元年建已月(肅宗去上元二年號止稱元年月以斗建/辰為名  趙云肅宗辛丑上元二年九月)¶
(壬寅去尊號又去上元號稱元年以十一月為歲首曰/建子月至今年建已月乃居常四月也是月庚戌朔甲)¶
(寅上皇崩則初五日也改元寳應復以正月為首呼稱/隔十二日丙寅帝崩則十七日也代宗即位今云元年)¶
(建已月作詩應在十七/日前實歳壬寅四月也)郎有焦校書自誇足膂力能騎¶
生馬駒一朝被馬踏脣裂板齒無壯心不肯巳欲得東¶
擒胡(趙云書膂力既愆詩老馬反為駒禪老亦云馬駒/踏天下人去魏武帝樂府老驥伏櫪志在千里烈)¶
(士暮年壯/心不巳)元年建已月官有王司直馬驚折左臂骨折¶
面如墨(杜云仿後漢李固傳霍光憂愧發憤悔之折骨/國語吳王之黒旗望之如墨  趙云折臂莊子)¶
<pb:KR4c0015_WYG_010-9b>¶
(化子之左臂以為雞羊祜傳墮馬折/臂左傳肉食者無墨舊注穿鑿字)駑駘漫染(一作/深)泥¶
何不避雨色勸君休歎恨未必不為福(所諷近白居易/新豐折臂翁)¶
(杜田補遺淮南塞上翁馬亡入胡中皆弔之謂曰何知/非福居數月馬引胡駿馬歸皆賀之翁曰何知非禍及)¶
(家富馬良其子好騎墮而折體又弔之曰何居非福居/一年胡人大入丁壯戰死者十九其子獨以跛故父子)¶
(得獲/相保)¶
　　　觀打魚歌¶
綿州江水之東津魴魚鱍鱍色勝銀(詩魴魚頳尾鱍鱍/跳躍貎  杜田補)¶
(遺爾雅魴魾也今之鯿魚陸機疏魴魚廣而薄肥甜而/少肉細鱗魚之美者詩魴魚甫甫甫者美之至也又曰)¶
<pb:KR4c0015_WYG_010-10a>¶
(鱣鮪發發音撥即鱍也義訓/曰魚掉尾曰鱍口上下噞喁)漁人漾舟沉大網截江一¶
擁數百鱗衆魚常才盡却棄赤鯉騰出如有神(陶𢎞景/本草鯉)¶
(最為魚中之主形可愛又能神變/乃至飛越山湖所以琴高乗之)潛龍無聲老蛟怒廻風¶
颯颯吹沙塵饔子左右揮霜刀鱠飛金盤白雪高(西征/賦饔)¶
(人縷切鑾刀若飛應刄/落爼靃靃私壘反霏霏)徐州秃尾不足憶漢陰槎頭逺¶
遁迯(秃尾槎頭/皆魚名)魴魚肥美知第一(趙云廣州記魴魚廣/而肥甜魚之美者)¶
既飽歡娛亦蕭瑟君不見朝來割素鬐咫尺波濤永相¶
失¶
<pb:KR4c0015_WYG_010-10b>¶
　　　又觀打魚¶
蒼江漁子清晨集設網提綱萬(一作/取)魚急能者操舟疾¶
若風撐突波濤挺义入(顔回濟於觸深之泉見操舟者/若神杜云莊子津人之操舟若)¶
(神且曰善游者數能也潘安仁西征賦徒觀/其鼔柁廻輪灑鈎投網垂餌出入挺扠來徃)小魚脫漏¶
不可紀半死半生猶戢戢大魚傷損皆垂頭屈强泥沙¶
有時立(廣志武陽小魚大如針一斤千頭蜀人以為醬/趙云前篇使漁人此漁子變文也疾若風即易)¶
(撓萬物者莫疾乎風半死半生借使七發之言桐曰其/根半死半生垂頭也世說支公好鶴有遺以雙鶴翅長)¶
(欲飛去支惜之乃鍛其羽鶴軒翥不復能/飛乃反顧翅垂頭視之如似懊喪之意)東津觀魚已¶
<pb:KR4c0015_WYG_010-11a>¶
再來主人罷鱠還傾杯日暮蛟龍改窟穴山根鱣鮪隨雲¶
雷(杜田補遺郭璞註爾雅鱣大魚似鱏而鼻短頷下體/有斜行甲無鱗肉黄江東呼為黄魚埤雅鼻有軟骨)¶
(俗謂之玉版爾雅鮥&KR0008;鮪陸機注鮪魚形似鱣而青黒/頭小而尖似鐡兠鍪口亦在頷下其甲可磨薑益州人)¶
(謂之鱣鮪大者為王鮪小者為針鮪一名鮥肉色白今/遼東東萊謂之尉魚或謂之仲明者樂浪尉也溺死海)¶
(中化為此魚張平子賦王鮪岫居山有穴為岫埤雅鮪/中春從河西上得過龍門便化為龍否則㸃額而還鮪)¶
(岫居而能變化故云/山根鱣鮪隨雨雷)干戈兵革闘未止(一云干戈格/鬪尚未巳)鳯¶
凰麒麟安在哉吾徒胡為縱此樂暴殄天物聖所哀(春/秋)¶
(繁露曰恩及虫魚則麒麟至孝經援神契曰德至鳥獸/則鳯凰翔師云書暴殄天物增添禮記王制無事而不)¶
<pb:KR4c0015_WYG_010-11b>¶
(田曰不敬田不以禮曰暴天物革趙云格闘舊本作干/戈兵革鬪未止非是蓋干戈兵  同義所謂格鬪是年)¶
(建卯月河東軍亂殺其節度使鄧景山兵馬使辛雲京/自稱節度使河中軍亂殺李國正及其節度使茘非元)¶
(禮郭子儀為兵馬副元帥屯絳州而七/月十六日徐能道反於成都皆其事也)¶
　　　越王樓歌¶
綿州州府何磊落顯慶年中越王作(太宗子越王貞中/宗顯慶中為綿州)¶
(刺史創此樓磊趙/云文選雙鶬  落)孤城西北起高樓碧瓦朱甍照城郭¶
(古詩西北有高樓上與浮雲齊賢趙云作猶在綿州也/易神農氏作語作者七人孟子  聖之君六七作其間)¶
(必有名世者作傅咸贈何邵王濟詩序何公既豋侍中/武子俄而亦作此作字是重字可押住矣樓在城西北)¶
<pb:KR4c0015_WYG_010-12a>¶
(實道其事與古詩合元都廟詩碧瓦初寒外法鏡寺詩/朱甍半光炯葛洪神仙傳載蔡少霞夢人托書新宮銘)¶
(有碧瓦鱗差瑶階肪截沈佺期詩/紅日照朱甍謝元暉飛甍夾馳道)樓下長江百丈清山¶
頭落日半輪明君王舊跡今人賞轉見千秋萬古情(趙/云)¶
(李白峩眉山月半輪秋時明皇肅/宗皆上仙矣故云千秋萬古情)¶
　　　海棕行(趙云海棠記載李贊皇云花/木以海為名者悉從海上來)¶
左綿公館清江濆海棕一株高入雲(趙云古樂府/高城上入雲)龍鱗¶
犀甲相錯落蒼稜白皮十抱文自是衆木亂紛紛海粽¶
焉知身出羣(趙云亂紛紛王長元古意况復飛螢夜木/葉亂紛紛世說載殷中軍道韓太常曰康)¶
<pb:KR4c0015_WYG_010-12b>¶
(伯少自標置居/然是出羣噐)移栽北辰(趙本/作地)不可得時有異域胡僧¶
識¶
　　　姜楚公畫角鷹歌¶
楚公畫鷹鷹戴角(師云名畫記江皎上卦人善畫鷹鳥/元宗在藩邸皎為尚衣奉御有先識)¶
(之明元宗及位累官/太常卿封楚國公)殺氣森森(亦云/如)到幽朔觀者貪愁¶
掣臂飛畫師不是無心學(趙云言如在幽朔見此鷹之/殺氣蓋名鷹出於此地孫楚)¶
(鷹賦有金剛之俊鳥生井陘之/巖阻森森一作森如其語不快)此鷹冩眞在左綿却嗟¶
眞骨遂虛傳梁間燕雀休驚怕亦未(趙作/未必)摶空上九天¶
<pb:KR4c0015_WYG_010-13a>¶
(言有其質無其才也耳趙云亦/詩人變化形容其畫  舊注非)¶
　　　嚴氏溪放歌(時郭英乂代嚴武鎭蜀粗暴不能/容甫故有公卿獨驕之作  趙云)¶
　　　　(送嚴武至綿少留繼聞徐知道亂遂便徃梓/初不見携家之証此詩云東遊西還豈至此)¶
　　　　(方歸成都迎家乎但不知嚴氏溪何地耳苕/溪漁隱曰按王元叔注云云予謂是說無據)¶
　　　　(質之唐書及小說嚴武卒郭英义代之未幾/有崔旰之亂甫未甞為英义幕客何為不見)¶
　　　　(容唐史云武待甫甚善甫甞醉登武床瞪視/曰嚴挺之乃有此兒武雖暴猛外若不為忤)¶
　　　　(中啣之一日欲殺甫集吏於門武將出冠釣/於簾三左右白其母奔救得止以此知邊頭)¶
　　　　(公卿仍獨驕之/句當為此也)¶
<pb:KR4c0015_WYG_010-13b>¶
天下甲馬未盡消豈免溝壑常漂漂劔南歲月不可度¶
(成都在劍/嶺之南)邊頭公卿仍獨驕費心姑息是一役肥肉大¶
酒徒相要嗚呼古人巳糞土獨覺志士甘漁樵(趙云言/邊頭公)¶
(卿仍獨驕縱雖與我如此無補於事也指當時居邊守/臣獨驕有䟦扈不遵王命之意舊注謂郭英义粗暴是)¶
(矣又云不能容甫而公有所云則是公私一已而已况/英义乃成都尹豈得謂邊頭乎非公詩本意公直言邊)¶
(之守臣不遵王命豈若崔旰者乎彼其獨驕而於我費/心姑息特一役耳何補於事哉所以姑息者酒肉相招)¶
(要而巳禮記君子之愛人也以德小人之愛人以姑息/潘安仁云此一役也而二美具焉韓非子曰厚酒肥肉)¶
(甘口而病形呂氏春秋肥肉厚酒務以自强命曰明腸/之食世說過江諸人毎暇日轍相要出新亭藉卉飲食)¶
<pb:KR4c0015_WYG_010-14a>¶
(公之心以其獨驕其専在尊主强/國乎所以又有糞土漁樵之嘆)况我飄轉無定所(時/甫)¶
(方避地流徙/無所依止)終日戚戚忍覊旅秋宿霜溪素月高喜得¶
與子長夜語東遊西還力實倦從此將身更何許知子¶
松根長茯苓遲暮有意來同煑(鮑云永㤗元年公在成/都夏嚴武卒郭英义代)¶
(為節度苛暴不能容公故公徃來東川所謂東遊西還/力實倦杜田補遺淮南子云下有茯苓上有菟絲茯苓)¶
(千歲松脂也菟絲生其上而無根一名女蘿圖經茯苓/生枯松下形塊無定似鳥獸人龜形者佳今所在大松)¶
(處皆有之陶隱居茯苓作丸散者皆先煑之仙經服食/為至要通神而致靈和魂而鍊魄明竅而益肌厚腸而)¶
(開心調榮而理衛能斷穀而不飢上品仙藥也遲趙云/蓋傷歳晚矣欲服餌長生之藥楚辭傷美人之  暮)¶
<pb:KR4c0015_WYG_010-14b>¶
　　　相從歌(贈嚴二别駕時/方經崔旰之亂)¶
我行入川東十歩一回首成都亂罷氣蕭瑟浣花草堂¶
亦何有(趙云十歩一回首李陵詩五歩一徬徨之勢成/都亂罷氣蕭瑟言七月徐知道反八月伏誅劍)¶
(南大亂楚辭秋之為氣也蕭瑟兮/草木揺落而變衰傳亦何有焉)梓州(一作/中)豪俊大者¶
誰本州從事知名乆把臂開樽飲我酒酒酣撃劍蛟龍¶
吼烏帽拂塵青螺粟紫衣將炙緋衣走(將以紫綬易緋/衣  趙云豪俊)¶
(大者指嚴二烏帽青螺紫衣緋衣/供應之人粟則帽之紋也舊注非)銅盤燒燭(一作/炬)光吐¶
日夜如何其初促膝(增添詩夜如何其夜未央語促/膝言膝相近入則促膝密)黄¶
<pb:KR4c0015_WYG_010-15a>¶
昏始扣主人門誰謂俄頃膠在漆(古詩以膠投漆中/又陳雷膠漆契)萬¶
事盡付形骸外(趙云莊子索我/於形骸之外)百年未見歡娛畢神傾¶
意豁眞佳士乆客多憂今愈疾高視乾坤又何愁一軀¶
交態同悠悠垂老遇君未恨晚似君須向古人求(魏志/張邈)¶
(傳後陳登字元龍劉備曰若元龍文武膽志當求之於/古耳晉王戎從弟衍字夷甫帝聞其名問戎曰夷甫當)¶
(世誰比戎曰未見其比/當從古人中求之耳)¶
　　　短歌行(贈王郎/司直)¶
王郎酒酣㧞劍斫地歌莫哀(趙云王郎應是公之親其/字如謝安謂道藴曰王郎)¶
<pb:KR4c0015_WYG_010-15b>¶
(逸少子不惡而道藴曰不意天壤之間乃有王郎酒酣/㧞劍斫地歌莫哀蓋由史記東方朔酒酣據地歌曰陸)¶
(沈於俗避世金馬門今云斫地歌依傍酒酣據地歌也/後漢劉元緒將議元帝未可舉尊號而張印㧞劍撃地)¶
(曰疑事無功不得有二今云/斫地者依傍㧞劍撃地也)我能㧞爾抑塞磊落之竒¶
才(趙云磊落竒才而遭抑殿也成公綏天地賦山岳磊/落而羅峙世說載桓温平蜀置酒李勢殿雄才爽氣)¶
(音調英發其狀磊落竒才字晉書/有竒才科郭璞詩竒才應世出)豫章翻風白日動(吳/都)¶
(賦木則楓/楠豫章)鯨波䟦浪滄溟開且脫佩劍休徘徊(鯨魚之/大者吳)¶
(都賦長鯨吞航數杜田補遺炙轂子載崔豹古今注鯨/海魚也大者長  十里小者千丈常以五六月生子就)¶
(岸邊至七八月導其子還大海中鼔浪成雷濆沫成雨/水族驚畏逃匿  趙云以美木大魚比之䟦浪則跋跳)¶
<pb:KR4c0015_WYG_010-16a>¶
(而出如䟦扈之/䟦䟦馬之䟦)西得諸侯棹錦水(蜀江/也)欲向何門趿珠¶
履(春申君客三千皆躡朱履佩註云兩句一義謂其如/豫章之高鯨魚之大不須  劍遊諸侯之間子欲西)¶
(遊諸侯之間棹錦水而漾舟亦將向何門而可乎鄒陽/何門而不可曵長裾乎珠履孟甞君事公意在挽之而)¶
(南/下)仲宣樓頭春巳深(樓在/荆州)青眼高歌望吾子(阮藉能為/青白眼以)¶
(重輕/人)眼中之人吾老矣(趙云言荆州城樓王粲字仲宣/自來荆嘗登樓作賦今直以荆)¶
(州樓為仲宣樓祖出梁元帝詩朝出屠羊縣夕返仲宣/樓蓋以仲宣一世名人故得以名之猶天子之天祿閣)¶
(可謂之子雲閣也眼中之人直指王郎是我眼中之人/而呼之曰眼中之人乎今吾老矣也魏文帝詩回頭四)¶
(向望眼中無故人陸士龍詩感念梓桑城彷彿眼中人/北齊邢子才七夕詩不見眼中人誰堪機上織吾老矣)¶
<pb:KR4c0015_WYG_010-16b>¶
(孔子/之語)¶
　　　短歌行(送祁錄事歸合/州因寄蘇使君)¶
前者途中一相見人事經年記君面後生相動(一作/勸)何¶
寂寥(趙云寂寥/風動也)君有長才不貧賤(陳平傳張負曰人固/有好美如陳平而長)¶
(貧者乎度趙云嵇康/長才廣  無所不淹)君今起柂春江流(趙云柂所/以行大舟)余亦¶
沙邊具小舟幸為書逹賢府主(趙云指言合/州蘇使君)江花未盡¶
㑹江樓¶
　　　草堂(草堂在成都浣花溪揚子琳/之亂甫去草堂亂定後歸)¶
<pb:KR4c0015_WYG_010-17a>¶
昔我去草堂蠻夷塞成都今我歸草堂成都適無虞(趙/云)¶
(蔡伯世以此詩為今嵗廣德二年甲辰春晚所作蓋前/二年寳應元年壬寅四月代宗即位成都尹嚴武入為)¶
(太子賔客二聖山陵以武為橋道使六月以兵部侍郎/為西川節度使未到而七月劍南西川兵馬使徐知道)¶
(反拒武不能進成都大亂别無蠻夷事豈徐知道引蕃/兵來耶下云始聞蕃漢殊又云西卒却倒戈可見矣)¶
請陳初亂時反覆乃須臾(前漢願少/須臾無死)大將赴朝廷(時崔/旰入)¶
(朝留其弟寛守成都/楊子琳等乗間來襲)羣小起異圖中宵斬白馬盟㰱氣¶
已麤(穀梁齊桓衣裳之㑹十有一未嘗有㰱血之盟蘇/秦說趙令㑹天下之將通質刳白馬而盟漢高祖)¶
(刑白馬盟孫子五覇桓公為盛葵邱/之㑹諸侯束牲載書而不㰱血也)兩取卭南兵(子琳/與卭)¶
<pb:KR4c0015_WYG_010-17b>¶
(州栢正/節同叛)北斷劍關隅布衣數十人亦擁專城居(楊子琳/為瀘州)¶
(刺史栢正節卭州刺史敷趙云指嚴武入為太子賔客/也詩云愠於羣小古羅  行四十専城居布衣擁専城)¶
(專一城以居言其為守也似指徐知道轍遂為守而數/十布衣擁扶之公自有本注為即楊子琳栢正節之徒)¶
(是時二人必白衣而巳後三年乃永㤗元年乙已楊子/琳栢正節各以牙將同討崔旰之亂自别一事蓋杜公)¶
(注直云楊子琳栢正節之徒可也而上更有即字作詩/在後三年是時二人已為牙將乃著即字明之其言亦)¶
(擁專城者罪之辭/也義在一亦字矣)其勢不兩大始聞蕃漢殊(子琳在賊/帥杜鴻漸)¶
(表為刺史能趙云/左傳物莫  兩大)西卒却倒戈(子琳為寧妻任氏所敗/走為王守仙所誅  趙)¶
(云西卒豈西山之卒乃/蕃兵乎書前徒倒戈)賊臣互相誅焉知肘腋禍自及¶
<pb:KR4c0015_WYG_010-18a>¶
梟獍徒(前漢郊祀志梟鳥名食母破鏡獸名食父黄帝/欲絶其類使百吏祠皆用之破鏡如貙而虎眼)¶
(漢五月五日作梟羮賜百官杜田補遺楞嚴經如土梟/等附塊為兒又破獍鳥以毒樹果抱為其子子成父母)¶
(皆遭其食其類充塞是名衆生十二種類漢志以破獍/為獸楞嚴以破獍為鳥未知孰是江統曰冦發心腹害)¶
(起肘腋疾篤難/療瘡大愈遲)義士皆痛憤紀綱亂相踰一國實三公¶
(左傳僖五年晉士蒍全語/云一國三公吾誰適從)萬人欲為魚(趙云昭元年劉/定公嘆禹之功)¶
(曰微禹吾其魚乎字則光武紀百萬之衆可使為魚以/其有沉溺之患今云萬人欲為魚則初無沉溺之意特)¶
(言其為害/如此耳)唱和作威福孰肯辨無辜(趙云洪範臣無/有作福作威)眼¶
前列杻械背後吹笙竽談笑行殺戮濺血滿長衢到今¶
<pb:KR4c0015_WYG_010-18b>¶
用鉞地風雨聞號呼鬼(一作/人)妾與鬼馬色悲充爾娛(師/云)¶
(齊宣王好竽必三百人齊吹東郭先生不知竽而濫三/百人中以吹竽食祿  趙云咏史詩南隣撃鐘磬北里)¶
(吹笙竽左傳至於用鉞鬼妾與鬼馬已殺其主矣則妾/謂之鬼妾馬謂之鬼馬如匃奴以亡者之妻為鬼妻也)¶
(一作人/妾非是)國家法令在此又足驚呼賤子且奔走三年望¶
東吳弧矢(易繫辭弧矢之/利以威天下)暗江海難為遊五湖不忍意¶
舍此(時蜀既平甫/復舍草堂)復來薙榛蕪入門四松在歩堞(一云/歩屧)¶
萬竹踈(趙云後篇四松云别來忽三嵗離立如人長避/賊今始歸春草滿空堂蔡伯世以為公自閬携)¶
(家歸蜀再依嚴武今句奔走三年則其遊梓閬三年也/此在今嵗廣德二年則甲辰明矣薙音涕除草之謂周)¶
<pb:KR4c0015_WYG_010-19a>¶
(禮有薙氏之官歩堞乃歩屧如宋袁燦為丹陽尹常歩/屧白楊郊外間公詩又有歩屧尋春風歩屧深林晚舊)¶
(作城堞之/堞無義)舊犬喜我歸低徊入衣裾鄰舍喜我歸沽酒¶
携胡蘆(一云提/提壺)大官喜我來遣騎問所須城郭喜我來¶
賔客隘村墟(此四韻木蘭歌格也其辭爺娘聞女來出/郭相扶將阿姊聞妹來當户理紅粧小弟)¶
(聞姊來磨刀霍霍向猪羊携胡蘆一/作提榼壺非古詩用字以快老為貴)天下尚未寜健兒¶
勝腐儒(黥布傳上對衆折隨何/為天下安用腐儒哉)飄颻風塵際何地置老¶
夫於時見&KR0146;贅骨髓幸未枯飲啄愧殘生食薇不敢餘¶
(莊子駢拇贅&KR0146;養生主澤雉十歩一啄百歩一飲嵇康/採薇山阿師云左思詠史詩飲河期滿腹足不敢願餘)¶
<pb:KR4c0015_WYG_010-19b>¶
(趙云健兒見上哀王孫詩注贅&KR0146;則公自傷見剰其身/在天地間一飲啄以禽鳥自比食薇不敢餘倣古詩食)¶
(蕨不/願餘)¶
　　　四松¶
四松初移時大抵三尺强别來忽三歳離立如人長(趙/云)¶
(禮記離坐離/立以人譬之)㑹看根不㧞莫計枝凋傷幽色幸秀發踈¶
柯亦昻藏(趙云蜀都賦王/褒暐煜而秀發)所挿小藩籬本亦有隄防(趙/云)¶
(藩籬祖出史記賈誼之言曰無籓籬之限張/茂先鷦鷯賦長於籓籬之下禮記脩利隄防)終然振撥¶
損(詩終然/允臧)得愧(一作/恡)千葉黄敢為故林主(趙云王仲宣/詩飛鳥翔故)¶
<pb:KR4c0015_WYG_010-20a>¶
(林/)黎庻猶未康避賊今始歸春草滿空堂覽物嘆衰謝¶
及兹慰凄凉(前詩有入/門四松在)清風為我起灑面若微霜足以¶
(一作/為)送老資聊待偃蓋張我生無根蔕(語吾豈匏/爪也哉)配爾¶
亦茫茫有情且賦詩事跡可兩忘(趙云風言灑則張茂/先言穆如灑清風陸)¶
(機連珠云秋風夕洒足為送老資言可為送老之資助/蓋公自言年漸老四松更長所以資助送老之玩矣偃)¶
(蓋字與松為當體抱璞子天陵偃蓋之松與天齊其乆/與地等其長故有下句我生無根蒂配爾亦茫茫事迹)¶
(字史記秦本紀/云本原事迹)勿矜千載後惨惨蟠窮蒼¶
　　　水檻¶
<pb:KR4c0015_WYG_010-20b>¶
蒼江多風飈雲雨晝夜飛茅軒駕巨浪焉得不低垂遨¶
子乆在外門户無人持高岸尚為谷(詩高岸為谷/深谷為陵)何傷¶
浮柱欹扶顚有勸誡恐貽識者嗤(語危而不持顚而不/扶則將焉用彼相矣)¶
既殊大厦傾可以一木支川林(一作/臨川)視萬里何必欄楹¶
為人生感故物慷慨有餘悲(漢高祖過沛置酒沛宮慷/慨傷懷泣數行下  趙云)¶
(張平子西京賦跱遊極於浮柱浩重巒以相承注三輔/名梁為極作遊梁置浮柱上也可以字如蘇子卿鹿鳴)¶
(思野草可以喻嘉賔阮嗣宗獨有延年術可以慰我心/感故物而悲則如韓詩外傳載孔子出遊少原之野有)¶
(婦人哭甚哀問之婦人曰向者刈薪亡吾簮是以哀非/傷亡簮不忘故也又田子方出見老馬於道喟然有志)¶
<pb:KR4c0015_WYG_010-21a>¶
(焉以問於御者曰此何馬也御曰故公家畜也罷而不/用故出放之田子方曰少而盡其力老而棄其身仁者)¶
(不為也束帛而贖之窮士聞之知所歸/心舊注引漢祖過沛亦可證慷慨之意)¶
　　　破船¶
平生江海心宿昔具扁舟豈惟清溪上日傍柴門遊蒼¶
惶避亂兵緬邈懷舊邱鄰人亦巳非野竹獨脩脩船舷¶
不重扣(江賦咏采/菱以扣舷)埋沒巳經秋仰看西飛翼下愧東逝¶
流故者或可掘新者亦易求所悲數奔竄白屋難乆留¶
(趙云江海心謝靈運本自江海人忠義感君子扣舷事/晉夏仲育以足扣船歌呉曲仰看西飛翼不愧東逝流)¶
<pb:KR4c0015_WYG_010-21b>¶
(則傷不能長徃自如若飛鳥之飛水之注也如此則寧/不藉船乎今故者亦可加於沙埋之間新者亦可求買)¶
(惟悲在奔竄不定而不寧居於白屋耳此又反覆曲折/詩人之情也公屢以浣花溪為清溪則水色清之溪也)¶
(謝莊詩清溪如委黛黄花似散金舊邱言浣花舊邱/字則鮑明逺復得還舊邱荀子周公待白屋之士)¶
　　　營屋(趙云詩經之營之謂/之營别有所營建)¶
我有陰江竹能令朱夏寒陰通積水内高入浮雲端甚¶
疑鬼物凴不顧剪伐殘東偏苦(一作/若)面勢户牖永可安¶
愛惜已六載兹晨去千竿蕭蕭見白日洶洶開奔湍度¶
常匪華麗養拙異考槃草茅雖薙葺衰疾方少寛洗然¶
<pb:KR4c0015_WYG_010-22a>¶
順所適此足代加餐寂無斤斧響庻遂憇息歡(趙云欲/竹間起)¶
(屋之作首四句言竹之茂盛自東偏若面勢而下則言/欲起屋矣用愛惜已六載之語推之此今歳永㤗元年)¶
(詩公之草堂云經營上元始斷手寳應年上元元年歳/在庚子寳應元年歳在壬寅則有竹已在庚子歳今永)¶
(㤗元年乙已是為六載也與上江村五首之一云迢逓/來巴蜀蹉跎又六年同朱夏字梁元帝纂要夏曰朱明)¶
(亦曰朱夏積水字文字積水成海魏都賦回淵漼積水/深雲端字枚乗詩美人在雲端剪伐字詩勿剪勿伐東)¶
(偏字左傳居我東偏面勢字考工記審曲面勢户牖字/老子鑿户牖以為室度堂字考工記室中度以几堂上)¶
(度以筵考槃字詩之篇名其詩考槃在阿考槃在澗考/成也槃樂也言於此養拙而已非若碩人之在阿在澗)¶
(而後成其樂也除草曰薙周禮有薙氏之官草茅雖薙/葺衰病可少寛言雖有薙葺之勞而吾之衰疾乃得寛)¶
<pb:KR4c0015_WYG_010-22b>¶
(也加餐字古詩上言加餐飯代加餐則以新屋之成疾/寛而順適所致然也寂無斧斤響言屋成而無復用斧)¶
(斤聲於是乎始/有憇息之樂)¶
　　　宿青溪驛奉懷張員外十五兄之緒¶
漾舟千山内日入泊荒(一作/枉)渚(師云謝靈運五言詩弭/棹泊枉渚  趙云蜀都)¶
(賦漾輕舟謝靈運西陵遇風詩漾舟陶嘉月淮/南子日入而息選詩通波激枉渚此將至荆南)我生本¶
飄飄今復在何許(言未有所定止也趙云阮籍/詠懷良辰在何許許所也)石根青¶
楓林猿鳥聚儔侶(言猿鳥猶能聚其儔侶而今不能致/於安適則甫之覊困可見矣  趙云)¶
(楚詞江水湛湛兮上有楓楚/地多楓公於楚詩毎用楓字)月明遊子靜畏虎不得語¶
<pb:KR4c0015_WYG_010-23a>¶
(趙云古詩相望一/水間脉脉不得語)中夜懷友朋乾坤此深阻(趙云詩豈/不懷歸畏)¶
(我友朋下句/言青溪驛)浩蕩前後間佳期付荆楚(趙云浩蕩流放/之貌祖出楚詞)¶
(怨靈脩之浩蕩又志浩蕩而傷懷/又心飛揚兮浩蕩非言水之浩蕩)¶
　　　屏迹¶
暮年(一作/顔)甘屏跡幽事供高卧(師云陶淵明/高卧北忩)鳥下竹根¶
行龜開萍葉過年荒酒價乏日併園蔬課獨酌甘泉歌¶
(一云獨酌/酣且歌)歌長撃樽破(杜補遺世說王大將軍敦每酒/後轍詠魏武樂府曰老驥伏櫪)¶
(志在千里烈士暮年壯心未巳以如意打唾壺壺口盡/缺子美長歌而擊樽破類此  趙云暮年作衰顔益下)¶
<pb:KR4c0015_WYG_010-23b>¶
(有年荒酒價乏也年荒酒價乏日併園蔬課兩句通義/蓋以乏酒價之故則並課園蔬賣之以充沽直獨酌甘)¶
(泉歌所以承上酒價乏之故且復有屏跡之意一作獨/酌酣且歌由是撃樽破則杜田補遺是得作者之意矣)¶
　　　贈别賀蘭銛¶
黄雀飽野粟羣飛動荆榛(師云李善注劉公幹詩黄雀/諭時士也  趙云黄雀成羣)¶
(比時人/之蹇淺)今君抱何恨寂寥向時人(趙云傷賀蘭而問/之如下句所云)老¶
驥倦驤首(驥驥逢伯樂之知驤首長鳴長趙云戰國策/汗明見春申君曰夫驥之齒  矣服䀋車而)¶
(上太行漉汗洒地白汗交流中坂遷延負轅不能上伯/樂遭之下車攀而哭之解紵衣以羃之驥於是俯而噴)¶
(仰而鳴聲造於天仰見伯樂之/知己今云倦則以無伯樂也)蒼鷹愁易馴(趙云暗使/呂布與慕)¶
<pb:KR4c0015_WYG_010-24a>¶
(容垂事愁則以茍/於食養而愁也)高賢世未識固合嬰飢貧國歩初返¶
正(初復/京師)乾坤尚風塵(史思明猶/鴟張河朔)悲歌鬂髮白逺隔湘吳¶
春我戀岷山芋君思千里蓴生離與死别自古鼻酸辛¶
(趙云國歩反正是廣德元年十二月車駕自陜州還長/安而吐番繼陷松維州次年七月僕固懷恩以吐番回)¶
(紇黨項兵數十萬入冦朝廷大恐十月冦邠州先驅至/奉天時郭子儀屯奉天堅壁不戰十一月吐畨乃遁又)¶
(云是歳嚴武破吐番於當狗城廣德二年公以嚴武再/尹成都三月自閬州還成都所云國歩初返正言車駕)¶
(之還長安也又云乾坤尚風塵言吐番等之亂松維也/皆不考之語若以為安史之事則在肅宗之至德二載)¶
(史思明殺安慶緒在此時與前事不相接也下文云我岷/下岷山芋千里蒪則此詩豈不是公再還成都乎我戀)¶
<pb:KR4c0015_WYG_010-24b>¶
(下芋説在西蜀君思千里蓴説賀蘭赴湘吴岷下芉出/貨殖傳卓王孫岷山之下沃野千里下有蹲鴟至死)¶
(不飢本傳註蹲鴟芋也千里蓴出晉陸機文賦中/所云下鹽䜴鼻酸辛高誘云孤子寡婦寒心酸鼻)¶
　¶
　¶
　¶
　¶
　¶
　九家集注杜詩巻十¶
