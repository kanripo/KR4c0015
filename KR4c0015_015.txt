# -*- mode: mandoku-view; -*-
#+TITLE: 九家集注杜詩
#+DATE: 2015-08-24 23:46:13.345823
#+PROPERTY: ID KR4c0015
#+PROPERTY: BASEEDITION WYG    
#+PROPERTY: JUAN 卷十五
<pb:KR4c0015_WYG_015-1a>¶
欽定四庫全書¶
　九家集注杜詩巻十五　　宋　郭知逹　編¶
　　古詩¶
　　　憶昔行(趙云憶昔者追憶往昔也鮑照衰老行/憶昔少年時馳逐好名晨故公有憶昔)¶
　　　　(之作止摘兩字為題然必目之所親見身之/所親歴者憶昔先皇廵朔方憶昔開元全盛)¶
　　　　(日此紀目所親見也今篇憶昔北尋小有洞/此紀身所親歴也公在闗塞時有昔遊篇與)¶
　　　　(今篇大相應更相發明具例于逐叚之下公/往尋華葢君而不見故前篇謂之昔遊今篇)¶
　　　　(謂之/憶昔)¶
<pb:KR4c0015_WYG_015-1b>¶
憶昔北尋小有洞洪河怒濤過輕舸(茅君内傳大天之/内有𤣥中之洞三)¶
(十六所第一王屋山之洞周圍萬里名曰小有清虛之/天  趙云禹貢厎柱析城至于王屋注云山在冀州南)¶
(河之北䟽王屋在河東垣縣東北今云北尋小有洞則/往王屋者過河而北行也唐廣切韵注楚以大舩曰舸)¶
(而類書載釋名亦曰南楚/江湘凡舩之大者謂之舸)辛勤不見華葢君艮岑青輝¶
慘么麽(趙云昔遊云昔謁華葢君深求洞宫脚玉棺已/上天白日亦寂寞暮升艮岑頂巾几猶未却參)¶
(詳二詩之意葢公逰王屋本欲謁華葢君適值君死也/玉棺上天則託仙以為言矣華葢字於傳記有三焉山)¶
(有名華葢則葛仙公傳之言崑崙别名也星有華葢則/晉天文志云大帝上九星曰華葢所以覆蔽大帝之座)¶
(也肺為華葢則道家醫家之說也今云華葢君應是道/號不知何所取也舊注引葛仙傳公事則是指崑崙矣)¶
<pb:KR4c0015_WYG_015-2a>¶
(艮岑二詩皆言之的是王屋之處么麽細也艮岑之/青輝固不細矣以華葢君之不在故慘然而細矣)千¶
崖人無萬&KR0676;靜三歩回頭五歩坐(趙云千崖萬壑則顧/愷之之言㑹稽云千)¶
(巖競秀萬壑争流下句則魏文帝臨髙臺曰五星一顧/六里徘佪之勢也曹公祭橋𤣥文車過三歩腹痛莫恠)¶
(李陵别蘓武詩轅馬/顧悲鳴五歩一傍徨)秋山眼冷䰟未歸仙賞心違淚交¶
墮(趙云上句言望華葢君招之而不來也下句言欲為/仙賞之逰而事與願違所以悲泣也宋玉招䰟有䰟)¶
(兮歸來者凡十二今言䰟未歸着未字者以反言之也/舊注撰引招䰟云䰟來兮未歸妄矣嚴休復唐昌玉蘂)¶
(花詩消䰟服冷未逢真豈亦出於杜公耶當秋時在山/中有所望故云眼冷也仙賞心違以賞心字貼心違也)¶
(謝靈運云良辰好景賞心樂事四者難并而所賞之心/乃仙賞之心也左傳王心不違詩中心有違故公屢使)¶
<pb:KR4c0015_WYG_015-2b>¶
(寸心違北心違心事違也羊/叔子峴山之碑謂之墮淚碑)弟子誰依白茅室盧老猶¶
啟青銅鎻巾拂香餘搗藥塵階除(一作/前)灰死燒丹火(趙/云)¶
(此四句寔道其事白茅室則荘子云築特室席白茅也/一作白室非盧老者蓋所見之人應是華葢君親信者)¶
(故曰獨啟青銅鎻巾拂是兩物階除亦可作兩字對公/律詩有云慣看賔客兒童喜得食階除鳥雀馴可見矣)¶
(但一本作/階前非)縣圃滄洲莽空闊金節羽衣飄婀娜落日初¶
霞閃餘映倐忽東西無不可(舊注十洲記崑崙山三角/一角正西曰縣圃臺其一)¶
(處有積金為天墉城四千里城安金臺金節羽衣則以/黄金為屋鳥羽為衣漢武帝拜欒布為五利将軍使以)¶
(羽衣立茅屋上注曰以鳥羽為衣取其神仙飛翔之意/  趙云四句言華葢君當在仙境往來也葛仙傳云崑)¶
<pb:KR4c0015_WYG_015-3a>¶
(崙一曰縣圃也滄洲則十州之一洲也爾雅曰西北方/之美有崑崙之墟璆琳琅玕也則崑崙在西北列子云)¶
(渤海之大壑名曰歸墟中有五山蓬萊其一也東有豈/可云大海之中有崑崙滄洲蓬莱乎金節羽衣則仙人)¶
(之服御也婀娜美貎文選有芝蘭婀娜而韓退之元和/聖徳頌有旗常婀娜亦言其美也當縣圃與滄洲空闊)¶
(之間乃華葢君節羽衣之所往來矣晚則落日之所映/早則初霞之所往來矣晚時也或東逰滄洲或西遊)¶
(崑崙倐忽然無不可者言其任意之閑放也餘映字王/仲宣七哀詩山岡有餘映巖阿增重陰而霞之勢則又)¶
(孔稚圭北山後云髙貌/霞孤映閃者不定之)松風磵水聲合時青兕黄熊¶
啼向我徒然咨嗟撫遺跡至今夢想仍猶作(一作佐句/趙云四)¶
(公自言其在山中之愁寂而想華葢君于今不忘也風吹/松而鳴澗水激石而鳴皆可愁矣宋玉招䰟曰君王親)¶
<pb:KR4c0015_WYG_015-3b>¶
(發兮惮青兕兕必言青則説文曰兕如野牛青皮堅緊/可以為鎧國語晉叔向曰昔吾先君唐叔射兕于徒林)¶
(□以為大甲韋氏觧亦云兕似牛而青六韜文王囚美/里散宜生得黄熊而獻之紂舊注云成王東時夷獻黄)¶
(熊按類書載周書云成王時不屠國獻青熊未嘗有獻/黄熊也葢轍改以附㑹其説如此當其在山中時聞松)¶
(風磵水之聲青兕黄熊之啼愁寂不堪徒有咨嗟撫華/葢君之遺迹至今夢想猶見之也舊本猶作字作佐字)¶
(當是作字但音佐而已此南人語音公詩又曰主人送/客何用作自注云音佐可見矣公之今句則言今猶作)¶
(此夢/也)祕訣隱文須内教歲晚何功使願果更討衡陽董¶
鍊師南遊早鼔瀟湘柂(舊注董鍊師神仙也隱於衡陽/祕訣隱文按道藏書中有隱訣)¶
(其書曰大清九宫其最髙者稱太皇紫皇玉皇傳趙云/此四句結一篇之義以為求仙須得有功行而  祕訣)¶
<pb:KR4c0015_WYG_015-4a>¶
(不見華葢君矣却思南逰而訪董鍊師討者尋訪也與/昔遊詩杖蔾望清秋有興入廬霍同意南史梁有胡僧)¶
(祐者得以願果為字也真誥載紫清真妃詩濯足玉/天池鼔柂牽牛河庾闡楊都賦青雀飛艫餘王鼔柂)¶
　　　魏將軍歌(趙云古樂府有丁督䕶歌臨江王節/士歌紀述其人皆謂之歌故公前有)¶
　　　(戲作花卿歌今又有/魏將軍歌乃其例也)¶
將軍昔著從事衫鐡馬馳突重兩銜(别駕亦曰治中從/事孔恂為别駕從)¶
(事銜銜勒也則趙云著從事衫則初為幕官於元帥府/耳馬勒重銜  戰馬之謹也後漢陳衆人號為白馬陳)¶
(從/事)被堅執鋭略西極崑崙月窟東嶄巖(髙祖記朕親被/堅執鋭師古曰)¶
(被堅謂甲胄執鋭謂利兵爾雅西至於邠國謂之西極/相如賦嶄巖參差揚雄長楊賦西壓月窟東震曰域)¶
<pb:KR4c0015_WYG_015-4b>¶
(趙云崑崙事郭璞崑崙丘賛曰崑崙月精水之靈府惟/帝下都西羗之宇則崑崙於中國固在西矣而比之月)¶
(窟則猶在東也揚雄西壓月窟注月窟者月之所生也/今云崑崙月窟東嶄巖葢言崑崙在月窟之東其形嶄)¶
(巖然也公詩句承畧西極之下所以壯其極西/之處矣此四句一叚言將軍立功於西邉也)君門羽¶
林萬猛士惡若哮虎子所監(監領也君門羽林禁旅也/漢有羽林軍詩闕如哮虎)¶
(言其勇也軍趙云此四句/言将軍監  於殿前也)五年起家列霜㦸一日過海¶
收風帆(門列棨㦸也帆趙云列㦸貴者之門葢所謂棨/㦸過海収風  則有事於西極既了過西海而)¶
(還其帆可收矣所以承畧西極之下則為過西海或於/一日之中過海收帆又以形容其速返㦸謂之霜㦸帆)¶
(謂之風帆詩家造詩兩句是對也上句言/将軍之驟貴下句言将軍逺征而速返也)平生流軰徒¶
<pb:KR4c0015_WYG_015-5a>¶
蠢蠢長安少年氣欲盡魏侯骨聳精爽緊華嶽峯尖見¶
秋隼(趙云氣欲盡則觀将軍之富貴功名而然矣謝承/後漢書竇武上疏曰奉承詔命精爽隕越秋隼清)¶
(秋之隼鳥凡鷙鳥以秋而健公後篇曰秋鷹整翮當雲/霄是以華嶽峯尖之上見秋隼所以此其骨聳而精爽)¶
(緊歟此四句可推見/将軍之在長安也)星纒寶校金盤陁夜騎天駟超天¶
河(師云庾愷白馬篇星纒碼碯轡劉孝標詩寶校纒障/泥鮑照詩金銅飾盤陁古注天官書漢中四星曰天)¶
(駟旁一星曰王良旁八星絶漢曰天演符趙云星纒寶/校則倒使顔延年赭白馬賦全語薛夢  引張平子東)¶
(京賦龍&KR0008;華轙金&KR2450;&KR0866;錫方釳左纛鈎鷹玉瓖所謂寶/校此其具第尊卑之制殊耳天駟言将軍之馬乃御廐)¶
(之馬也超天河則以帝京之地比天上以/言将軍夜騎之豈若金吾巡邏之事耶)攙槍熒惑不¶
<pb:KR4c0015_WYG_015-5b>¶
敢動翠蕤雲旓相蕩摩(攙槍妖星熒惑火星翠蕤雲旓/皆旗也相蕩摩舒閑貌張衡西)¶
(京賦棲鳴鳶曵雲旓相如子虛賦錯翠華之威蕤又東/都賦望翠華之威蕤  趙云欃槍妖星以比㓂亂熒惑)¶
(火星以比强暴不敢動言畏其威也以承天駟天河之/下故復用天星言之翠蕤雲旓以見將軍所建之旗皆)¶
(天兵之/儀也)吾為子起歌都䕶酒闌挿劔肝膽露鉤陳蒼蒼¶
風𤣥武(一作𤣥武暮趙云都䕶漢官也漢遣王吉䕶匃/奴南北兩道故曰都䕶古樂府有丁督䕶督䕶)¶
(即都䕶也鉤陳星名晉天文志鉤陳六星在紫宫中故/天子殿前亦有鉤陳所以法天也蒼蒼言其明也陸倕)¶
(石闕銘云把鉤陳注鉤陳兵衛之象故王者把焉𤣥武/者闕名三輔舊事曰未央宫北有𤣥武闕舊本誤以武)¶
(字為韻云風𤣥武極無義理徒誤學者以鉤陳則蒼蒼/以𤣥武則暮言當酒闌挿劔之時如此甘泉賦伏鉤陳)¶
<pb:KR4c0015_WYG_015-6a>¶
(仗當注為/營陳星也)萬歲千秋奉明主臨江節士安足數(趙云楚/王謂安)¶
(陵君曰寡人萬歲千秋之後誰與樂此杜田曰古樂府/載宋陸厥臨江王節士歌曰節士慷慨髪上衝冠彎弓)¶
(挂若水長劔竦雲端此兩句上則言将軍常監軍於殿/前為宿衛末則言將軍乃天子之節士非特臨江王節)¶
(士比也舊注謂夔州號臨江軍非葢臨/江軍令屬江西而夔州則號寧江軍也)¶
　　　北風¶
北風破南極朱鳳日威垂洞庭秋欲雪鴻鴈將安歸(詩/北)¶
(風其凉下趙云南極言楚地公在楚故所見者此也因/南極之  故承之以朱鳯南方之鳥也因洞庭之下故)¶
(乘之以鴻鴈葢鴈隨陽之鳥也而洞庭乃往衡陽之路/鴈本違寒而就温今洞庭方秋而欲雪則又寒矣又將)¶
<pb:KR4c0015_WYG_015-6b>¶
(奚往乎朱鳯在南極北風破南極而威垂鴻鴈過洞庭/洞庭秋欲雪而南歸皆言值時如此於是乎失所也威)¶
(垂無氣象之貌鳳與鴻鴈皆公自况揚子君子在治若/鳳在亂若鳳又云鴻飛㝠㝠弋人何慕焉義與下句相)¶
(喚葢亦公自嘆在風塵之際方旅泊而未得歸矣/舊注北風破南極以喻小人道長君子道消非是)十年¶
殺氣盛六合人煙稀吾慕漢初老時清猶茹芝(趙云此/戊申大)¶
(歴三年詩也自乙未天寳十四年至此十三年矣而云/十年殺氣盛則舉其大數為詩句耳殺氣盛則安史雖)¶
(滅而吐蕃尚熾也記月令殺氣浸盛曹子建詩千里無/人煙末言商山四皓以秦之亂避之入山方漢之初可)¶
(以出矣而猶茹芝焉則以畏禍之心未能已也近有二/東溪先生集者其中有釋杜詩十六篇以北風為第)¶
(篇序云北風悲燕㓂哀弱王室禍加臣民㓂來自北故/况北風曽不考公賦詩之年辰與處所直誤以為安史)¶
<pb:KR4c0015_WYG_015-7a>¶
(之亂不知此乃大歴三年所作之詩也言吐蕃則可豈/可尚以為燕冠之亂王室乎亦又豈有冦自北來之事)¶
(乎恐惑後學/故為辨之)¶
　　　客從¶
客從南溟來遺我泉客珠珠中有隱字欲辨不成書(莊/子)¶
(海運則将徒於南溟新趙云此篇倣客從逺方來遺我/䨇鯉魚之格而别生  意也珠所從來不易得其中若)¶
(自言之也任昉述異記南海鮫人室水居如魚其眼泣/則出珠鮫人即泉仙也又名泉客必言南溟來非特取)¶
(譬乃蔡伯世所謂長沙當南溟孔道葢公詩雖興寄亦/毎感於物而興之非泛為比也師云神異經鮫人織絞)¶
(綃於泉室出以賣之嘗客主人家臨去索盤泣珠以遺/主人又淮安王劉安以一寶珠四靣中有四字名曰刋)¶
<pb:KR4c0015_WYG_015-7b>¶
(字/珠)緘之篋笥久以俟公家湏開視化為血哀今徵歛無¶
(趙云必用泉客珠言其珠從眼泣所出也至於化為血/矣猶慮公家之徵歛無以供之故哀世東溪先生集者)¶
(其中有釋杜工部詩十六篇引云擬毛詩之序以撮其/大要而判釋之且以為啟杜詩之闗鍵以此客從為第)¶
(三篇序云客從悲逺方貢賦不入中原也於上四句注/云時四方以玉帛貢天子多為盜賊所掠不至王庭)¶
(珠小物可匿以獻也中有隠字字又不成書不敢顯書/貢天子也於下四句注云周襄方物不至諸侯之國猶)¶
(通王使之求金安史之際法廢道梗雖欲徵斂亦無所/矣頃同蔡伯世定此詩乃大厯四年潭州作而東溪又)¶
(誤以為安史之際是不知安/史至此已滅七年矣大非也)¶
　　　白馬¶
<pb:KR4c0015_WYG_015-8a>¶
白馬東北來空鞍貫雙箭可憐馬上郎意氣今誰見近¶
時主將戮中夜傷於(傷一/作商)戰䘮亂死多門嗚呼涕如霰¶
(趙云此篇記事之作蔡伯世云乃潭州詩主將謂崔灌/也公自衡州如長沙而逢亂按九域志衡州北至州界)¶
(九十二里至潭州三百九十里自公自南而北言之則/所見之白馬為東北來矣空鞍貫箭則人亡馬還也古)¶
(歌辭毎以郎稱騎馬之人如折楊栁云腹中愁不樂願/作郎馬鞭出入檈郎臂踪跡郎膝邉公又嘗曰馬上誰)¶
(家白面郎大率少年之稱耳傷於戰一作商於者山名/在虢者與此潭州之亂無相干斷不可取江文通雜體)¶
(詩日暮浮雲滋握手淚如霰屈原九章哀郢篇望長楸/而太怠兮涕滛滛其若霰東溪先生誤以主將之戮為)¶
(禄山之亂葢禄山叛於天寳十四載殺於至徳元載而/又以白非戰馬昔侯景之亂舉軍皆白馬青袍而謂非)¶
<pb:KR4c0015_WYG_015-8b>¶
(戰馬可乎恐誤學者不可不辯師云按唐史大厯三年/商州兵馬使劉洽殺其刺史殷仲卿杜所言商於戰豈)¶
(此/歟)¶
　　　白鳬行¶
君不見黄鵠高於五尺童化為白鳬似(一作/象)老翁故畦¶
遺穗已蕩盡天寒歳(一作/日)暮波濤中鱗介腥膻素不食¶
終日忍飢西復東魯門鶢居亦蹭蹬聞道如今猶避風¶
(趙云趙壹詩被褐懷金玉蕙蘭化為芻劉琨詩何意百/鍊剛化為繞指柔夫剛之異乎柔蕙蘭之異乎芻體性)¶
(之自然也剛化為柔蕙蘭化為芻非其體性之變而乃/事意之易為可嘆矣鵠與鸖同類逺舉之物古人多通)¶
<pb:KR4c0015_WYG_015-9a>¶
(言之故有黄鵠亦有黄鸖韓詩外傳載曰饒云黄鵠一/舉千里詩義䟽曰鸖大如鵝長三尺此言其飛之逺而)¶
(形之高大也莊子鸖脛雖長斷之則憂鳬脛雖短績之/則悲此言鵠高而鳬庳也今公云黄鵠化為白鳬化為)¶
(之義乃趙壹之蕙蘭化為芻劉琨之剛化為柔者也鵠/高五尺冝高舉逺引乃摧藏低佪化作白鳬之狀象老)¶
(翁之傴偻天寒嵗暮困於波濤之中忍飢西東無所投/迹此賢者失所之譬也孟子五尺之童適市魏文帝云)¶
(已成老翁但未頭白耳詩遺秉滯穗禮記天寒既至嵗/暮字起於詩此疊字格也鶢鶋事國語載海鳥曰爰居)¶
(止於魯南門之外三日臧文仲使國人祭之展禽曰祀/國之大節也無功而祀之非仁也今兹海其有災乎夫)¶
(廣川之鳥獸常知避其災也是歳也海多大風注爰居/之所避也詳味此詩前六句葢公自况末兩句尚念及)¶
(同志之人故謂之亦蹭蹬蹭蹬失勢之貌海賦言大鯨/失勢之狀曰蹭蹬窮波陸死鹽田公以魚自喻已之失)¶
<pb:KR4c0015_WYG_015-9b>¶
(勢曰蹭蹬無縦鱗今言爰居之失勢/則曰亦蹭蹬聞道如今猶避風也)¶
　　　蠶穀行¶
天下郡國向萬城無有一城無甲兵(時盜賊充斥天下/皆用兵天下郡國)¶
(則後漢光武披輿地圖指示鄧禹/曰天下郡國如是今始得其一)焉得鑄甲作農器(趙/云)¶
(此暗使顔囘之語家語載囘曰囘願得明王聖/主輔相之使鑄劔㦸為農器放牛馬於原藪)一寸荒¶
田牛得耕牛盡耕蠶亦成不勞烈士淚滂沲男榖女絲¶
行復歌(趙云烈士見平日牛不得耕蠶無所成則涕淚/滂沲今也見牛耕而男榖蠶成而女絲則喜而)¶
(行歌焉行歌字主烈士言之也舊注引揚子言政之思/斁巾以男子畆婦人桑為思至於行復歌則人樂其政)¶
<pb:KR4c0015_WYG_015-10a>¶
(可知矣不亦自/為皆惑之説乎)¶
　　　折檻行(趙云詩句中使朱雲事因取名題也按/成帝朝張禹以帝師位特進甚尊重雲)¶
　　　　(上書求見公卿在前雲曰臣願賜尚方斬馬/劔斷侫臣一人以厲其餘上問誰也對曰張)¶
　　　　(禹上大怒令御史將雲下雲攀殿檻檻折雲/呼曰臣得下從龍逢比干遊於地下足矣此)¶
　　　　(永泰元年之作當在四月末五月間公方流/離下船厯戎渝忠至雲安縣而泊船以居應)¶
　　　　(方及/之耳)¶
嗚呼房魏不得見秦王學士時難羡青襟(一作/衿)胄子困¶
泥塗白馬將軍若雷電(趙云太宗初為秦王既平天下/鋭意經籍於宫城之西開文學)¶
<pb:KR4c0015_WYG_015-10b>¶
(館以待四方之士於是以杜如晦房元齡並以本館兼/𢎞文館學士圖其形狀且顯爵土命禇亮為像贊藏之)¶
(書府號十八學士給五品珍饍分為三畨更直宿于閣/下預入閣者時人謂之登瀛洲青衿舊本作青襟非是)¶
(衿衣系也襟交袵也其物不同詩云青青子衿貼以胄/子則書云命夔敎胄子注胄子長子也謂卿大夫子弟)¶
(也左傳使吾子辱在泥塗青衿胄子困泥塗則學校之/廢非特白屋之子失學雖貴胄子弟皆困辱泥塗按通)¶
(鑑於永泰元年不著月日載云自安史之亂國子監堂/室頽壊軍士多借居之祭酒蕭昕上言學校不可遂廢)¶
(於大厯元年春正月乙酉敕復補國子學生則學校之/廢已乆而公之詩作於永泰元年蕭昕未上言之前矣)¶
(魏龎德毎戰常䧟陣與闗羽交戰射羽中額時德常乗/白馬羽軍謂為白馬將軍皆憚之雷電言白馬之駿驟)¶
(其先揮霍似之大意言武/人之寵幸故其威勢如此)千載少時朱雲人至今折檻¶
<pb:KR4c0015_WYG_015-11a>¶
空嶙峋婁公不語宋公語尚憶先皇容直臣(趙云千載/云者非謂)¶
(自漢成帝至唐代宗永泰元年為千載也若考其年數/之寔才七百六十六年耳此乃謂朱雲者千載人也正)¶
(所以美雲之正直不畏誅謬雖千載之悠悠少似之者/至今折檻空嶙峋以罪成帝初不能容而必欲誅之頼)¶
(辛慶忌之免冠叩頭流血以死争而救之然後得免至/今餘折檻之迹存而竟不能踈抑張禹也所以引下句)¶
(先皇則能容直臣焉嶙峋高貌左太冲魏都賦陛楯嶙/峋婁公則師德也宋公則璟也言互以正直為心師德)¶
(上元初為監察御史其所事者高宗與武后本傳不載/其諫諍事今因公詩指為直臣而知之宋璟厯事武后)¶
(中宗睿宗明皇中宗嘉其直臣後張嘉貞代璟為相閲/堂按見其危言讜論未嘗不失聲歎息詳味詩意思治)¶
(世文物之盛而聖君有諌諍之臣致君堯舜如房魏二/人不得而見則思其上而不得且思其次為學士以文)¶
<pb:KR4c0015_WYG_015-11b>¶
(采結主知者又至欲有所諌諍小臣如朱雲大臣如婁/公宋公然為朱雲則成帝本不能容之惟婁宋則先皇)¶
(能容也大意譏代宗亦不能容直臣矣又按通鑑於永/㤗元年春載左拾遺洛陽獨孤及上䟽曰陛下召裴冕)¶
(等待制以備詢問此五帝盛德也㖽者陛下雖容其直/而不録其言有容下之名無聼諌之實此忠鯾之人所)¶
(以竊歎觀此則公詩作於永㤗元年為審非以譏其有/容下之名無聼諌之實不若先皇之真能容直臣乎直)¶
(臣字用成帝以旌直臣之語以師云師德深況有度量/人有忤已輙遜避以自免能  功名始終故無面折庭)¶
(爭之迹璟剛正敢言其事具載本傳詳此詩意葢歎世/無宋公之敢言而亦無婁公之容物不然先朝之臣特)¶
(舉此二/人何哉)¶
　　　朱鳯行¶
<pb:KR4c0015_WYG_015-12a>¶
君不見瀟湘之山衡山髙山巔朱鳳聲嗷嗷側身長顧¶
求其羣趐垂口噤心甚勞下愍百烏在羅網黄雀最小¶
猶難逃願分竹實及螻蟻盡使鴟梟相怒號(趙云此篇/託興君子)¶
(小人甚明詩有六義四曰興觧者曰成於物而興焉者/也公在衡州衡山則眼前所見也朱鳯則衡山上之物)¶
(也因其物而有作乃以爲興矣湘江記曰遥望衡山如/陣雲㳂湘千里九向九背乃不復見故云瀟湘之山衡)¶
(山高句則古歌云巴山之峽巫峽長之勢也魏劉稹詩/鳯凰集南嶽徘徊孤竹根故云山嶺朱鳯聲嗷嗷韻書)¶
(云泉口愁也詩哀鳴嗷嗷側身長顧求其羣此以譬君/子之無朋也張平子四愁詩惻身東望古詩邉馬長顧)¶
(鳴選賦獸顛狂以求羣翅垂口噤心甚勞後漢馮異傳/始埀翅於囘溪終奮翼於澠池史記日者傳噤口不能)¶
<pb:KR4c0015_WYG_015-12b>¶
(言古樂府飛鳥行吾欲銜汝去口噤不能開詩勞心忉/忉所譬君子復何人哉葢公之胷懐也末句盡音儘左)¶
(傳周禮盡在魯矣是也百鳥與黄雀皆鳥類之小者而/鳯凰憫之則憂及小類鳯凰非竹實不食今欲分之以)¶
(與螻蟻則憫及微物鴟梟惡禽也唯嗜腐鼠莊子以為/嚇鳻鶵者盡使之怒號則鳯凰不管其自爭自怒也四)¶
(句託鳯之憂小類閔微物惡㓙惡乃公仁義之心如此/劉稹詩於鳯凰集南嶽徘徊孤竹根之下云於心有不)¶
(厭奮翅凌紫氛豈不常勤苦羞與黄雀羣而公念黄雀/之難逃於羅網為鳯所憫則公之於劉稹其心有間矣)¶
(百鳥黄雀譬小類螻蟻譬微物鳯凰譬君子鴟梟譬小/人此篇非君子小人之譬甚明乎此詩乃大厯五年衡)¶
(州所作之詩也時亂離日乆賢/者思引其類有為而不可得也)¶
　　　惜别行送向卿進奉端午御衣之上都¶
<pb:KR4c0015_WYG_015-13a>¶
肅宗昔在靈武城(禄山之亂肅宗即位/靈武書昔在帝堯)指揮猛將收咸¶
京向公泣血灑行殿(天子在外/曰行殿)佐佑卿相乾坤平逆胡¶
冥寞隨烟燼卿家兄弟功名震麒麟圖畫鴻鴈行(言兄/弟俱)¶
(畫像於/麒麟閣)紫極出入黄金印(趙云天寳十五年七月以皇/太子為天下兵馬元帥北收)¶
(兵至靈武裴冕奉皇太子即位是為肅宗明年九月復/京師向公無所考其名佐佑卿相乾坤平言平乾坤非)¶
(獨卿相之力乃向公佐佑之力也宣帝盡功臣於麒麟閣/前漢之蘇武傳使此麒麟字公他篇言圖畫處多使□)¶
(驎字具子/句法義例)尚書勲業超千古雄鎮荆州繼吾祖(趙云尚/書鎮荆)¶
(州言李之芳也繼吾祖則公自言杜預也/預在晉為鎮南大將軍都督荆州諸軍事)裁縫雲霧成¶
<pb:KR4c0015_WYG_015-13b>¶
御衣拜跪題封賀端午向卿將命寸心赤青山落日江¶
潮白(趙云寸心赤倒用赤心字而以寸心貼之字乃典/而不虛矣青山落日江潮白言向卿行厯之景物)¶
(也句可謂竒矣被師云沈/約賦衣若蟬翼  若雲霧)卿到朝廷説老翁漂零已是¶
滄浪客(趙云滄浪客公自言漁父歌曰滄浪之水清/兮可以濯我纓滄浪之水濁兮可以濯我足)¶
　　　醉歌行(贈公安顔少府/請顧八題壁)¶
神仙中人不易得顔氏之子才孤標(顔氏公安少府也/  趙云神仙中人)¶
(杜田云世説王恭美姿儀嘗披鶴氅裘渉雪而行孟昶/窺見之曰此真神仙中人也又語林曰王右軍目杜𢎞)¶
(治曰面如凝脂眼如㸃漆此神仙中人今取字/以言顔少府揚子曰顔氏之子今於少府言之)天馬長¶
<pb:KR4c0015_WYG_015-14a>¶
鳴待駕馭秋鷹整翮當雲霄(趙云天馬秋鷹所以比顔/前漢禮樂志天馬徠從西)¶
(極天馬徠龍之媒劉孝標絶交論翦拂使其長鳴秋鷹/則如前秋隼矣整翮字晉槖腆寄石季倫詩望風整輕)¶
(翮因虛舉雙翰翰去聲凌師云范煜/天馬獨長鳴張載鷹賦  風整翮)君不見東吳顧文¶
學(顧况/吳人)君不見西漢杜陵老(前漢都長安後漢都洛陽/長安在洛陽之西故前漢)¶
(謂之西漢杜公/長安杜陵人也)詩家筆勢君不嫌詞翰升堂為君掃(甫/為)¶
(醉歌詩請顧冩也坡云王子敬過戴安道草堂飲安道/求子敬文子敬攘臂大言曰我詞翰雖不如古人與君)¶
(一掃素壁今山隂草堂碑是辭翰俱美筆趙云辭翰升/堂為君掃公自言其詩家之詞與顧君  勢之翰升顔)¶
(少府之堂各為之一掃/也世説注辭翰清新)是日霜風凍七澤烏蠻落照銜¶
<pb:KR4c0015_WYG_015-14b>¶
赤壁(趙云子䖍賦楚有七澤鳥蠻施黔所連之蠻赤壁/在黄州周瑜敗曹操之地在西故銜落照於是杜)¶
(時可引王得臣赤壁辨云有三馬云云幾二百餘言為/冗矣霜風之凍及七澤落照逺銜赤壁皆詩人因所在)¶
(而廣之/之辭)酒酣耳熱忘頭白感君意氣無所惜一為歌行¶
歌主客(一本云一醉歌行歌主客句杜云楊惲傳酒酣/耳熱聲鳴鳴而歌秦聲末  歌主客主則顔少)¶
(府客則公與顧八也魏文帝與吳質書曰毎至觴酌流/行絲竹並奏酒酣耳熱仰而賦詩當此之時忽然不自)¶
(知其/樂也)¶
　　　嵗晏行¶
嵗云暮矣多北風瀟湘洞庭白雪中漁父天寒網罟凍¶
<pb:KR4c0015_WYG_015-15a>¶
莫徭射鴈鳴桑弓(趙云詩嵗聿云暮北風其凉易作結/繩而為網罟以佃以漁  師云莫揺)¶
(蜑夷隋地理志長沙郡雜有夷名曰莫徭自言其先祖/有功常免征役故以為名禮記桑弧蓬矢射四方桑弧)¶
(即桑/弓)去年米貴闕軍食今年米賤太傷農高馬達官厭¶
酒肉此輩杼軸茅茨空楚人重魚不重鳥(一作/肉)汝休枉¶
殺南飛鴻(舊注云穀貴則傷民穀賤則傷農孟子良人/出則必饜酒肉而後反公詩意葢言在位者)¶
(不知為政但厭酒肉而巳風俗通吳楚之人嗜魚塩不/重禽獸之肉  趙云此輩杼軸猶言斯民杼軸詩云小)¶
(東大東杼軸其空廣韻玉篇軸作柚機具也杼機之持/緯者楊方言東齊土作謂之杼木作謂之軸南飛沈約)¶
(聞夜鶴篇曰復值南/飛鴻參差共成侣)况聞處處鬻男女割慈忍愛還租¶
<pb:KR4c0015_WYG_015-15b>¶
庸往日用錢捉私鑄今許(一云/來)鈆錫和青銅刻泥為之¶
最易得好惡不合長相䝉萬國城頭吹畫角此曲哀怨¶
何時終(趙云唐制授人以口分世業田凡授田者丁歳/納粟稲謂之租用人之力歳不過二十日不役)¶
(者日為絹三尺謂之庸舊注引唐制盗鑄者死没其家/属至天寳間盗鑄益甚雜以鐵錫無復錢形號公鑄者)¶
(為官鑪錢此天寳時事今公詩在大厯中作則大厯私/鑄尤多也刻泥為之最易得似言以泥為錢模也故言)¶
(易得好音好醜之好惡音善惡之惡錢有好惡故也師/云江淹别賦割慈忍愛離邦去里張正見夜感詩畫角)¶
(聲不斷凄/凉懐萬感)¶
　　　夜聞&KR1227;篥(笳管也巻蘆為頭截竹/為管出胡地制法角音)¶
<pb:KR4c0015_WYG_015-16a>¶
夜聞觱篥滄江上衰年側耳情所嚮鄰舟一聼多感傷¶
塞曲三更欻悲壯積雪飛霜此夜寒孤燈急管復風湍¶
君知天地(一作/下)干戈滿不見江湖(一作/湖)行路難(趙云觱/篥者世)¶
(皆識之杜時可引樂部幾百餘言雖無害於義似為冗/矣句中之警在寒曲三更欻悲壯葢胡笳有出塞曲入)¶
(塞曲也襧衡擊鼓為漁陽槮檛聲益悲壯公律詩嘗曰/五更鼓角聲悲壯亦用此矣急管復就觱篥言之也君)¶
(知天下干戈滿君則指言吹觱篥之人江湖行路難則/公自謂也行路難樂府詩題  師云按黽兹國造觱篥)¶
(能作十二音後轉入中國晉閭印中詩側耳眩歸鴻晉/王讚聞笛詩凄凉塞曲愁曹植賦急管間發張讚詩孤)¶
(燈乍明滅張華/賦風湍猛惡)¶
<pb:KR4c0015_WYG_015-16b>¶
　　　發劉郎浦¶
挂㠶早發劉郎浦(薛云江陵圖經劉郎浦在石首縣/孫權與劉備成婚於此因以得名)疾¶
風颯颯昬亭午舟中無日不沙塵岸上空村盡豺虎十¶
日北風風未迴客行歳晚尤相催白頭厭伴漁人宿黄¶
帽青鞋歸去來(趙云此公自公安縣欲往岳州所經行/之處劉郎浦乃公安之下石首縣也岸)¶
(上孤村盡豺虎乃實道其事舊注言多盜賊亦是葢張/孟陽云盜賊如豺虎也北風風未迴所以儘催舡之南)¶
(行也黄帽青鞋歸去來則雖在江湖而猶厭與漁/人為伴乃欲深藏高隠矣歸去來則陶淵明之詞)¶
　　　暮秋枉裴道州手札率爾遣興寄遞呈蘇渙待¶
<pb:KR4c0015_WYG_015-17a>¶
　　　御¶
乆客多枉友朋書素書一月凡一束虚名但䝉寒温問¶
泛愛不救溝壑辱(言友朋之書雖多但䝉寒温之問而/不足極憂也孟子志士不忘在溝壑)¶
齒落未是無心人舌存恥作窮途哭(趙云古詩客從逺/方來中有尺素書)¶
(詩雖有生芻一束而南史何思澄作名紙一束也問寒/温者書牘之常也晉王獻之常與兄㣲之操之俱詣謝)¶
(安二兄多言俗事獻之寒温而巳論語泛愛衆而親仁/而晉宋間遂以朋友為泛愛殷仲文桓公九井詩廣筵)¶
(散泛愛葢猶兄弟謂之友于子孫謂之貽厥君子謂之/凡百洪駒父云此歇後語也子美詩山鳥山花吾友于)¶
(韓退之誰謂貽厥無基址未能免俗何邪漢書齒髪墮/落張儀從楚相飲門下意張儀盗賊共笞掠之其妻曰)¶
<pb:KR4c0015_WYG_015-17b>¶
(子母讀書遊説安得此辱儀曰視吾舌尚在不妻笑曰/在儀曰足矣窮途哭則阮籍傳時率意獨駕不由徑路)¶
(車跡所窮輒慟哭而本本傳元無途窮字而顔延年五/君詠其於籍曰物故不可論途窮能無慟則公所用葢)¶
(取顔延年之字也此上六句泛/言諸友寄書相慰其老與窮耳)道州手扎適復至紙長¶
要自三過讀盈把那湏滄海珠入懷本倚崑山玉(元注/言得)¶
(裴書勝珠之盈把倚裴如崑山之玉海趙云滄海珠薛/夢符引閻立本稱狄仁傑曰可謂滄  遺珠狄在公之)¶
(前亦自可證而閻立本有可謂之語則巳前固有此語/矣崑山玉則郄詵所謂崑山片玉也倚字世説毛曽與)¶
(夏侯𤣥共坐時人謂蒹葭倚玉樹盈把字出文選公又/云浩歌淚盈把入懷字則如窮鳥入懷又云使金如粟)¶
(不以入懷珠與玉以比道州之書三過讀王筠於書三/過五抄  師云十道志道州即漢封長沙定王子買域)¶
<pb:KR4c0015_WYG_015-18a>¶
(之/地)撥弃潭州百斛酒蕪没瀟岸千株菊使我晝立煩兒¶
孫令我夜坐費燈燭憶子初尉永嘉去紅顔白面花映¶
肉(師云梁簡文帝詩少年/多意態面白多映肉)軍符侯印取豈遲紫鷰緑耳¶
行甚速(阮歩兵㕑中貯酒數百斛紫鷰緑耳行甚速言/真超軼之才也  趙云空得書而不相聚故酒)¶
(則撥弃而菊則蕪没也晝立夜坐則得書而有所思也/煩兒孫者煩其侍立矣其所思者何思其初為尉之少)¶
(年且又言其進用而材之俊逸軍符則為節度使為將/帥也侯印則封侯佩印矣紫鷰緑耳皆駿馬名則西京)¶
(雜記文帝自代還有良馬九號為九逸其一曰紫鷰也/列子周穆王駕八駿之馬而左緑耳此道州手札而下)¶
(至此專言裴道州有書因書而思/道州昔日為尉且言其人俊逸也)聖朝尚飛戰闘塵濟¶
<pb:KR4c0015_WYG_015-18b>¶
世宜引英俊人(兵戈未息冝薦才/引士以濟斯世也)黎元愁痛會蘓息夷¶
狄䟦扈徒逡廵(如用得其人則黎民蘇而夷狄息軍師/云後漢質帝目梁冀曰此䟦扈將  也)¶
授銊築壇聞意㫖頽網漏網期彌綸(毛詩無然畔援鄭/注云畔援猶跋扈)¶
(也張衡西京賦睢盱跋扈齊高祖謂侯景飛揚跋扈徒/逡巡言其空自遷延不乆掃蕩也授鉞築壇言用將晉)¶
(禮樂志漢魏故事遣將出征符節郎授節鉞於明堂韓/信傳髙祖築壇拜信漢書網漏吞舟之魚  師云沈約)¶
(詩孰能振頽綱顧和謂王導曰明公/作輔寧使網漏吞舟何縁采聼風聲)郭欽上書見大計¶
劉毅答詔驚羣臣(趙云郭欽事晉武帝時匈奴稍因忿/恨殺害長吏漸為邉患侍御史郭欽)¶
(上疏曰戎狄强獷厯世為患今西北之方戎狄雜居恐/百代之後為患冝及平吳之功以復上郡帝不許故干)¶
<pb:KR4c0015_WYG_015-19a>¶
(寳有言曰思郭欽之謀而寤戎狄有釁也劉毅事晉武/帝嘗顧謂劉毅曰朕方漢之如何主對曰桓靈也帝曰)¶
(朕克巳為理方之桓靈不亦甚乎對曰桓靈賣官錢/入公府陛下賣官錢入私門以此言之殆不如也)他¶
日更僕語不淺明公論兵氣益振傾壺簫管黑白髪(黒/一)¶
(作/理)儛劔霜雪吹青春(師云古詩舞劔凝霜雪日趙云他/日前日也皆謂其非今  耳禮記)¶
(儒行孔子對魯哀公曰遽數之不能終其物悉數之乃/留更僕未可終也注僕太僕也君燕朝則正位掌擯相)¶
(更之者為乆將倦使之相代氣益振字左太冲詩酒酣/氣益振黒白髪言飲酒聼樂而寛愁白髪為之再黒一)¶
(作理字淺矣霜雪言劔之光吹青春則豪氣吹之也自/聖朝尚飛戰鬬塵至此言朝廷湏才道州必用且逗遛)¶
(他日相會/之樂也)宴筵曽語蘇子季後來傑出雲孫比(公世孫/曰雲孫)¶
<pb:KR4c0015_WYG_015-19b>¶
(曽趙云蘇季子蘇秦也兩句句義言於閑晏筵席之間/  語及蘇滇侍御乃六國時蘇秦之逺孫可比之也徐)¶
(穉傳角立傑出雲孫爾雅子之子為孫孫之子為曾孫/曾孫文子𤣥孫𤣥孫之子為來孫來孫之子為晜孫晜)¶
(孫之子為仍孫仍孫之子為雲孫至是而為孫者七世/矣言輕逺如浮雲故自季子至侍御取其最逺者言之)¶
茅齋定王城郭門藥物楚老漁商市市北肩輿每聮袂¶
郭南抱甕亦隐几(趙云定王城乃潭州則漁商市亦必/潭州之地後五篇有聼蘇漁誦詩之)¶
(作則蘇在潭州矣漁商市之北乗肩輿而聨袂以言與/蘇相逐之歡定王城之南抱甕隠几言蘇之居處莊子)¶
(載子貢南逰於楚反於晉過漢隂見一丈人方將為圃/畦鑿隧而入井抱甕而出灌搰搰然用力甚多而見功)¶
(寡孟子有隠几而卧莊子有隱几而坐也数師云先賢/傳晉阮籍居市北而富於車徒毎出肩輿  十里正聨)¶
<pb:KR4c0015_WYG_015-20a>¶
(袂牽裾飲/酣自苦)無數將軍西第成早作丞相山東起(趙云後/漢融為)¶
(大將軍西第頌以此頗為正直所羞舊注引上為去病/治第况無將軍第之連文也山東起則班固云山西出)¶
(出将山東出相也舊注改作東山便引謝安為證非是/公亦何拘於西對東邪  師云杜言時危無数将軍皆)¶
(得治第宅勉蘇/早起濟世爾)鳥雀苦肥秋粟菽蛟龍欲蟄寒沙水(舊/注)¶
(鳥雀方得時而蛟龍退藏甫自喻也師云古樂/府秋國足粟菽鳥雀時來馴張融潜蛟困寒氷)天下蛟¶
角何時休陣前部曲終日死(舊注部曲隊伍也戈趙云/兩句又以傷時干  之未)¶
(息以引下句激昻二公之致功名也自宴筵曽詔蘇季/子至此十二句所以呈蘇侍御蘇時在潭州題云遞呈)¶
(者是已而詩句則言時之急難必湏□君輩為功名也/  師云續漢書大将軍營五部部有校尉一人部下冇)¶
<pb:KR4c0015_WYG_015-20b>¶
(曲曲有軍/侯一人)附書與裴因示蘇此生已媿須人扶致君堯¶
舜付公等早據要路思捐軀(趙云致君堯舜上魏應璩/與從弟居胄書思致君於)¶
(有虞濟蒸民於塗炭古詩先據要路津傳有/云捐軀清難末句則結一篇併以簡二公矣)¶
　　　奉贈李八丈判官曛¶
我丈時英特宗枝神堯後珊瑚市則無騄驥人得有(舊/注)¶
(驥不稱其力稱其徳也故在人則有之取趙云神堯唐/髙祖也珊瑚生於海中之石上以鐡網  之尋常市中)¶
(所無惟鬱林郡有珊瑚市見梁任昉述異記騄驥者騄/耳與騏驥穆天子八駿中有之故云人得有騄驥字見)¶
(文/選)早年見標格秀氣衝星斗事業富清機官曹貞獨守¶
<pb:KR4c0015_WYG_015-21a>¶
頃來樹嘉政皆已傳衆口(薛云范煜賦秀氣初生也亡/趙云雷次宗豫章記吳未)¶
(常有紫氣見牛斗之間張華問雷孔章孔章曰惟斗牛/之問有異氣是寳物也精在豫章豐城張華遂以孔章)¶
(為豐城令至縣掘深二丈得玉匣長八尺開之得二劍/其夕牛斗氣不復見曹顔逺思友詩精義測神奥清機)¶
(妙理獨守字古詩空床難獨守琨師云庾闡詩得/親手標格李膺書清機妙譽劉  表獨守之臣)艱難¶
體貴安冗長吾敢取(言於艱難之際能脫略細務也長/薛云天選文賦云故無取乎冗)¶
區區猶厯試烱炯更持久封論實觧頥操割紛應手(趙/云)¶
(艱難體貴安言時方艱難為政不擾其大體貴在安静/冗長吾敢取几物之剩者為冗長長音去聲王㳟曰平)¶
(生無長物是已今言為畋本分之外其如物之冗長者/吾不取之吾字指李八丈之自言也書厯試諸難傳云)¶
<pb:KR4c0015_WYG_015-21b>¶
(曠日特久也論語世叔討論之左傳未能操力而使之/對也觧順注使人笑不止也莊子得之於心應之於手)¶
篋書積諷諌宫闕限奔走(趙云兩句通義而雖有諫書/之多積滿朝篋  身則不能)¶
(造宮闕也上句亦似樂羊謗書滿篋/之篋諫有五諷諫為上書駿奔走)入幕未展材(一作/懐)¶
秉鈞孰為偶(舊注云鈞衡也詩秉國之鈞宣趙云上句/言其為判官入幕字世説桓  武與郗超)¶
(議芟夷朝臣條牒既定其夜同宿明晨起呼謝安王垣/之入擲疏示之郄猶在帳内謝安含笑曰郄生可謂入)¶
(幕之賔矣史秉鈞當軸秉鈞孰為偶/言具可以為宰相孰與之為匹偶也)所親問淹泊汎愛¶
惜衰朽(趙云此下公自謂矣傳云愛其所親也論語泛/愛衆而親仁前人如殷仲文云廣筵㪚泛愛遂)¶
(以為朋友之呼矣謝靈運冨春渚詩赤亭無/淹簿注引王逸楚辭注曰泊止也薄與泊同)垂白亂南¶
<pb:KR4c0015_WYG_015-22a>¶
翁委身希北叟(趙云杜斂傳紅陽侯與飲子業書曰誠/哀老姊垂白謝靈運詩星星白髪垂史)¶
(策名委身項籍傳范增説項梁云南公稱之曰楚雖三/户亡秦必楚注南公南方之老人也班固幽通賦北叟)¶
(頗識其倚伏指塞上之父為北叟也舊注引淮南子遂/輙改塞上之人為北叟不知事則用淮南子塞上翁失)¶
(馬而字則用班固也融師云張載賦垂白之叟/古詩南翁獨守窮焉  傅論得北叟之後福)真成窮¶
轍鮒或似䘮家狗秋枯洞庭石風颯長沙栁髙興激荆¶
衡知音為囘首(趙云莊子轍中之鮒呼莊周求斗外之/水以活是也孔子纍纍如䘮家狗見家)¶
(語與史記秋枯洞庭石則水落石出所以為枯也洞庭/長沙荆興衡皆相連之地當是時之秋也上則枯洞庭)¶
(之石而在此則風飄颯長沙之栁故其爲興於潭之上/則激荆於潭之下則激衡非以地相連為言耶  師云)¶
<pb:KR4c0015_WYG_015-22b>¶
(江邇詩秋枯波始下/李充賦風長颯颯)¶
　　　别董頲¶
窮冬急風水逆浪開帆難(師云張綽詩/逆浪排風□)士子甘㫖闕(内/則)¶
(慈以㫖甘急於養父母/故不憚道途之寒也)不知道里寒有求彼樂土南適¶
小長安(趙云小長安鄧州見十道志光武紀注續漢書/淯陽縣有小長安故城在今鄧州南陽郡西今)¶
(公詩言逆浪開帆難若在潭州言之逆浪則往衡州而/南矣公意蓋言往鄧州必泝江漢而上自潭順流至岳)¶
(乃泝江漢於此深言其難者也下句有舟楫去之語則/以言其離潭先順流矣開帆舟人常語公詩又曰主人)¶
(錦帆相為開/詩適彼樂土)　别我舟檝去覺君衣裳單素聞趙公莭¶
<pb:KR4c0015_WYG_015-23a>¶
兼盡賔主歡已結門廬(當作/閭)望無令霜雪殘(趙云易刳/木為舟剡)¶
(木為楫舟楫之利以濟不通舊本作到我舟楫去或曰/到我言到及於我如見訪之義甚費力矣别我自分明)¶
(也沈約曰白馬篇唯見恩義重豈覺衣裳单甘趙云必故/知鄧州者也已結門閭望則董君之往鄧以  旨闕之)¶
(而離其母之側故用母望事齊王孫賈之母謂賈曰汝/朝出而晚來則吾倚門而望汝暮出而不還則吾倚閭)¶
(而望汝舊本作門廬望非無令霜雪殘囑其早歸也卿/師云趙當是辟置董頲者戎恐是荆南與馬使太常)¶
(趙/公)老夫纜亦觧脱粟朝未餐飄蕩兵甲際幾時懷抱寛¶
漢陽頗寧静(漢陽軍/在岳陽)峴首試考槃當念着白㡌来嶶青¶
雲端(趙云左氏老夫耄矣無能為也謝靈運送方山詩/觧䌫反流潮梁劉孝綽還渡浙江詩觧䌫辭東越)¶
<pb:KR4c0015_WYG_015-23b>¶
(江淹擬謝惠連詩觧䌫候前侣前漢公孫𢎞脱粟飯言/脱其榖而已未甚精細也楚辭屑瓊蘂以朝餐漢陽頗)¶
(寜静峴首試考槃此兩句以意逆之則前此漢陽必有/擾攘之事今兹寕静故於峴山可以試考槃也詩考槃)¶
(在阿漢陽則漢水之陽峴首在襄州輿鄧州相近公因/董君往鄧故思及之白㡌公嘗使云白㡌應須似管寕)¶
(然考之管寕傳則云常着皂㡌而杜佑通典作帛㡌豈/今國志本誤耶以有白恰白接䍦言之則白㡌蓋閑散)¶
(者之服耳采嶶四皓之事又伯夷叔齊采嶶首陽古詩/羙人在雲端  師云寰宇記峴山在襄陽縣東十里羊)¶
(祐與鄒湛嘗登此山考槃言隠于硯山也詩注云考成/也槃樂也為賢者不見用則成樂於山谷耳子美襄陽)¶
(人葢欲歸隠峴首因董/歸鄧而言冝相念也)¶
　　　奉送魏六丈佑少府之交廣¶
<pb:KR4c0015_WYG_015-24a>¶
賢豪賛經綸功成空名垂子孫不振耀(一云子孫/没不振)厯代¶
皆有之鄭公四葉孫長大常苦飢衆中見毛骨猶是麒¶
麟兒磊落貞觀事致君樸直詞家聲蓋六合行色何其¶
微(趙云易君子以經綸左傳云不可没振一作不振耀/雖史有震耀都部却非此振耀字又不如没不振之)¶
(老健也鄭云魏鄭公也晉中興書嵇紹謂其友曰瑯琊/王毛骨非常殆非人臣之相今取毛骨二字用耳寳誌)¶
(見徐陵曰此見天上石麒麟公詩又曰盡是天上麒麟/児貞觀事言鄭公諫諍也鄭公貞觀詩多所獻替新史)¶
(云犯顔正諌議者謂雖賁育不能過是已葢/六合字蓋代之意也莊子今者車馬有行色)遇我蒼梧¶
隂忽驚㑹面稀議論有餘地公侯來未遲虛思黄金貴¶
<pb:KR4c0015_WYG_015-24b>¶
(一作/遺)自笑青雲期(趙云蒼梧則桂州之地蒼梧隂指言/潭州葢在桂州之北古詩主稱㑹面)¶
(難莊子游刃有餘地左傳公侯之子孫必復其始也方/在貧困之中故思有以黄金餽遺之者舊夲黄金貴非)¶
(是蓋淺近也言貴逹如在青/雲之上自笑其期之逺也)長卿久病渇武帝元同時¶
季子黒貂弊得無妻嫂欺尚為諸侯客獨屈州縣卑南¶
遊炎海甸浩蕩從此辭(趙云從此辭之交廣也長卿病/渇而公有渇病公毎以自況學)¶
(者遂疑今句為公自言苦以為公自言則文理不貫矣/豈魏君亦有渇疾故公取以况之乎上兩句以長卿况)¶
(之次兩句以蘇秦況之自是分明相如傳相如口吃而/善著書常有消渇病又云蜀人楊得意為狗監侍上上)¶
(讀子虛賦而善之曰朕獨不得與此人同時哉得意曰/臣邑人司馬相如自言為此賦丄驚乃召問相如渴病)¶
<pb:KR4c0015_WYG_015-25a>¶
(與武帝所言是兩事非相連載但相如身上事此所以/比魏佑病而能文不如相如之遇也季子事史記載蘇)¶
(秦未用黒貂裘弊又出游数嵗大困而歸兄弟嫂妹妻/妾皆竊笑之此所以比魏佑之有才而困厄也尚為諸)¶
(侯客則魏文之交廣亦是干謁諸侯耳獨屈州縣卑言/其為少府也南游炎海甸申言其往交廣也海甸海)¶
(之郊甸猶言淮甸也選云張英風/於海甸師民瞻本作海甸無異)窮途伏神道世亂輕¶
土冝觧帆歲云暮可與春風歸(趙云即阮籍至窮途而/哭世亂則亂世之倒用)¶
(也伏神道以正直行也輕土冝言其不懷土也詩嵗聿/云暮可與春風歸言其觧帆已逼嵗暮其於交廣同春)¶
(風之歸至也非謂暮歳去/而春賦時便却還歸耳)出入朱門家華屋刻蛟螭玉¶
食亞王者樂張游子悲侍婢豔傾城綃綺輕(一作/煙)霧霏¶
<pb:KR4c0015_WYG_015-25b>¶
堂中琥珀鍾行酒雙逶迤新歡繼明燭梁棟星辰飛兩¶
情顧盻合珠碧贈於斯(言交廣繁富如斯相薛云按博/雅碧瓐玉也司馬  如子虛賦)¶
(曰錫碧/金銀)上貴見肝膽下貴不相(一作/見)疑心事披冩間氣¶
酣逹(一作/逺)所為錯揮鐡如意莫避珊瑚枝(趙云東方朔/十洲記臣放)¶
(韜隱而赴王庭藏飬生而侍朱門矣又如郭景純遊仙/詩朱門何足榮史記盟於華屋之下而曹子建云平生)¶
(華屋處零落歸山丘也蛟螭則蛟龍螭虎似龍無角曰/螭前漢陳成傳奢侈玉食師古曰玉食美食如玉也晉)¶
(王衍性豪侈麗服玉食皆特著其奢侈矣舊注引洪範/惟辟玉食故以亞言之模&KR0994;之語樂張遊子悲以其為)¶
(客故也古詩游子暮何之莊子黄帝張咸池之樂於洞/庭之野傾城則李延年歌北方有佳人絶代而獨立一)¶
<pb:KR4c0015_WYG_015-26a>¶
(顧傾人城再顧傾人國綃綺輕霧霏言綃綺輕靡如霧/霏也綃綺人所識鮫人泉客織輕綃於泉室出以賣之)¶
(琥珀鍾以琥珀為酒鍾新歡繼明燭梁棟星辰飛言燭交/熖光明梁棟如辰星之飛逺也珠碧贈於斯言珠碧則)¶
(廣之所有氣酣則有以飲而酣也左太冲酒酣氣益振/是已石崇傳崇與王愷争豪武帝毎助愷嘗以珊瑚樹)¶
(賜之髙二尺許世所罕比愷以示崇崇便以鐡如意擊/之應手而碎愷既惋惜崇曰不足多恨乃命左右悉取)¶
(珊瑚樹髙三四尺者六七株示之今云錯揮鐡如意莫/避珊瑚枝必言此則交廣諸侯冝多有此物也  師云)¶
(石崇有琥珀酒鍾白出入朱門家至珠碧贈於斯皆言/當時候門之盛中言玉食亞王者亦以見時危多僣矣)¶
始兼(一作/為)逸邁興終慎賔主儀戎馬闇天子嗚呼生别¶
離(趙云上兩句公又戒之以義矣雖撃碎珊瑚氣之逸/邁然賔主之儀不可不慎也此贈人以言者乎生别)¶
<pb:KR4c0015_WYG_015-26b>¶
(離楚辭悲莫/悲於生别離)¶
　　　别張十三建封(趙云詳味此篇張建封罷為幕/官往京師公與之别其詩頗悲)¶
　　　　(勞稱美之也觀後祀何疏蕪以見裴劉之子/孫不振朝落囘鯨魚言水之減落鯨魚無所)¶
　　　　(容囘轉而去以見建封之罷官君臣各有分/言過合有数以見其捨於此而逢於彼雖當)¶
　　　　(霰雪嚴因紀嚴冬而比為威嚴所侵以児其/主公之不相顧未四句雲臺天衢以見其往)¶
　　　　(長安掃碧海則又望/其功業反天下之意)¶
嘗讀唐實録國家草昧初(草者未除昧者未明未治/之初也易屯天造草昧)劉¶
裴建首義龍見尚躊躇(趙云劉則文静裴則裴寂文静/於大業為晉陽令裴寂為晉陽)¶
<pb:KR4c0015_WYG_015-27a>¶
(宫監時唐祖鎮太原二人察上有大志又見太宗器度/非常乃與决大計將發髙祖不察文静因裴寂開說又)¶
(令寂交於太宗遂得進議焉易見龍/在龍田見尚躊躇言髙祖初不從也)秦王撥亂姿一劒¶
揔兵符(趙云秦王太宗也言太宗之决意也漢書高祖/撥亂反正又曰提三赤劒取天下者朕也兵符)¶
(銅虎竹/使符)汾晉為豐沛暴隋竟滌除(汾晉唐公故鄉喻若/漢祖之豐沛也言唐)¶
(公起自汾晉卒/能誅滅暴隋)宗臣則廟食後祀何疎蕪(宗臣指劉裴/漢以蕭曹為)¶
(宗臣所以比之也廟食是配享於廟梁竦云大丈夫生/當封侯死當廟食而云後祀何疎蕪則其家祭祀自至)¶
(於疎蕪蓋以子/孫之不顯違也)彭城英雄種冝膺將相圖爾惟外曽孫¶
倜儻汗血駒(建封劉文静外孫倜儻言有不覊之才三/趙云倜儻汗血皆出前漢禮樂志元狩)¶
<pb:KR4c0015_WYG_015-27b>¶
(年馬生渥洼水中作云太一況天馬下霑赤汗洙流赭/志俶儻精權竒汗注曰大宛馬汗血汗血霑濡也師云)¶
(劉文静傳自/□系出彭城)眼中萬少年用意盡﨑嶇相逢長沙亭作¶
問緒業餘(趙云長沙潭州時公在潭州與/建封相見舊注世緒所業也)乃吾故人子¶
童丱聯居諸(趙云史此吾故人之子也詩緫角丱兮詩/曰居月諸相從之久自童□詩巳與聮日)¶
(月/也)揮手灑哀淚仰看八尺軀内外名家流風神蕩江湖¶
(名家流太史公論六家指要云名家儉而善失真然其/控名實不可不察史云自與駑駘不同風神自異師云)¶
(謝安見王衍/曰風神太秀)范雲堪晚交嵇紹自不孤擇材征南幕潮¶
落回鯨魚載感賈生慟復聞樂毅書(趙云此六句通義/葢言若逢范雲者)¶
<pb:KR4c0015_WYG_015-28a>¶
(則堪託晚交若得山濤者則嵇紹雖䘮父而不孤於此/既為幕客而主人不禮之故如鯨魚之去落潮矣得無)¶
(激昻慟哭欲有陳于朝庭而又有與主人絶之書乎梁/書范雲初與髙祖遇于齊竟陵王子良邸又接里閈高)¶
(祖受禪雲常侍讌髙祖謂臨川王宏等曰我與范尚書/少親善四海之敬今為天下主此禮既革汝冝代我呼)¶
(范為兄二王下席拜與雲同車還尚書省時人榮之畡/雲好節常竒專趣人之急少時與領軍長史王畡善)¶
(亡于官含貧無居宅雲乃迎䘮還家躬營唅斂則如范/雲者堪託晚交矣嵇康又與山濤結神交康臨誅為其)¶
(子紹曰山公在汝不孤矣則如山濤者而後孤為可託按/建封傳字夲立隥州南陽人客隠兖州少喜文章能辦)¶
(論慷慨尚氣自許以功名顯李光弼鎮河南盗起蘇常/□殘掠鄉縣代宗召中人馬日新與光弼麾下偕討建)¶
(封見中人請前喻賊可不須戰因到賊屯開譬禍福一/日降数千人縱還田里由是知名則建封之材可見矣)¶
<pb:KR4c0015_WYG_015-28b>¶
(湖南觀察使韋之晋辟署叅謀授左清道兵曹參軍不/樂戢輙去則所謂擇材征南幕落為鯨魚者乎征南将)¶
(將軍號也杜預為征南將軍韋之昔在湖南當時必有/征南之事矣其入幕也初以擇材而用忽而不樂職罷)¶
(容吞舟之巨魚横江湖之鱣鯨兮固將制于螻蟻鯨魚/以比建封之大力賈誼與缺原彼尋常之汙瀆兮豈能)¶
(能容吞舟之巨魚横江湖之鱣鯨兮能困将制于蝼蟻/如鯨魚之回轉而去矣于是載感賈生慟則陳䇿于朝)¶
(廷賈誼言于帝有痛哭者一流涕者二長太息者三故/也樂毅為燕伐趙燕惠王疑之使騎劫代毅毅畏誅遂)¶
(䧏趙惠王遺毅書且謝之毅亦報書焉夏侯𤣥見其書/以為知機合道以禮終始復聞樂毅書則言建封與其)¶
(主人絶也樂毅絶燕乃諸侯事可使矣詳未此六句豈/韋之晉與建封之内外兩族有事契而不能終始之也)¶
主憂急盗賊師老荒京都舊丘復(一作/豈)稅駕大厦傾冝¶
<pb:KR4c0015_WYG_015-29a>¶
扶(趙云傳主憂臣辱左傳師直為壮曲為老兩句言國/歩如此勉建封之必徃也故繼之以舊丘復稅駕大)¶
(厦傾冝扶言既罷幕府無使只歸止息於舊丘也鮑照/結客少年行去鄉三十載復得還舊丘李斯吾安所税)¶
(駕哉傾冝扶即孔子所謂危而不扶顛而不扶焉用/使相傳大厦将傾非一本之支摘取參合而為句也)君¶
臣各有分管葛本時須(管仲諸葛亮/世所湏也)雖當霰雪嚴未覺¶
栝栢枯(禹貢杶/榦栝栢)髙義在雲臺嘶鳴望天衢羽人掃碧海¶
功業竟如何(十洲記言蓬萊山在碧海之中水皆碧波/曰碧海  趙云管仲之于齊威諸葛亮至)¶
(於劉先主君臣相契蓋皆定分也賢者之逢聖主豈足不枯/恠哉又以勉建封之行矣栝栢言建封之材當霜霰而)¶
(乃孔子嵗寒然後知松栢之後凋之意詩如彼雨雪先/集堆霰漢武帝制䇿講聞髙議乆矣荘子載孔子之語)¶
<pb:KR4c0015_WYG_015-29b>¶
(盗跖曰聞将軍髙義雲臺漢之南宫雲臺廋信哀主南賦/有云雲臺仗則天子毎在雲臺矣如建武三年光武聞)¶
(馮&KR0008;有方略徵諧行在所見於雲臺又顯宗諭諸臣之/功畫于雲臺髙義之在雲䑓言聲名上逹也或曰言其)¶
(可謂雲臺之棟梁與下句嘶鳴望天衢則以駿馬比之/可以致逺也文選飛翼天衢公於賀沈八丈東美除膳)¶
(部員外郎律詩云天路牽騏驥雲臺引棟梁即此之謂/是不然何則今公止言髙義在于雲䑓豈有棟梁之意)¶
(乎惟其髙義達之雲臺所以望天衢而嘶鳴于義自通/矣不在泥公别詩句之相犯也羽人神仙也以其飛騰)¶
(如有羽毛也楚辭仰羽人於丹丘留不死之舊鄉謝靈/運入麻源第三谷詩羽人絶髣髴丹丘徒空筌則始用)¶
(羽人字於詩也碧海東方朔十洲記東有碧海廣狹浩/汗與束海等水不鹹若正作碧水掃碧海以言其無一)¶
(塵一芥之汗也蓋澄清天下之譬/乎以建封為羽人其所望之深矣)¶
<pb:KR4c0015_WYG_015-30a>¶
　　　人日寄杜二拾遺(趙云髙適州適於肅宗時以/諌議大夫除陽州都督大府)¶
　　　　(長史李輔國数短毁之下除太子詹事未㡬/蜀亂出為彭州刺史又遷蜀州而新唐史適)¶
　　　　(傳云出為蜀彭刺史/先蜀而後彭誤矣)¶
人日題詩寄草堂(草堂公所/結于浣花)遥憐故人思故鄉(趙云人/日字東)¶
(方朔占書也嵗之八日一鷄二犬三豕四羊五牛六馬/七人八穀其日晴所主之物育隂則災項羽見秦皆以)¶
(燒殘又懐思東歸曰富貴/不歸故鄉如衣錦夜行)柳條弄色不忍見梅花滿枝¶
空斷膓(趙云兩句所以思故鄉也夫梅柳觸處有之而桃/思故鄉則思其時之事矣梁簡文帝春日詩云)¶
(含可憐紫柳發斷膓青桞下/思見而梅空斷膓亦此意也)身在南蕃無所預心懐百¶
<pb:KR4c0015_WYG_015-30b>¶
憂復千慮今年人日空相憶明年人(一作/此)日知何處(趙/云)¶
(身在南蕃指蜀州於國為南蕃傳有稱為北蕃也史有/竊為東蕃指蜀州之例也豈當城都改為南京而蜀州)¶
(在成都之南故為南蕃乎百憂千慮合使兩出詩羅此/百憂傳智者千慮必有一失古詩上有長相憶下有加)¶
(飱/食)一卧東山三十春豈知書劍與(一作/老)風塵龍鍾還忝¶
三千石(任蜀州/刺史)媿爾東西南北人(杜公前有詩曰甫也/東西南北人謝安髙)¶
(卧東山生趙云一卧東山髙君自言也通渤海人少落/魏不治  事客梁宋間杜公又有詩云皆者與髙李晚)¶
(登單公臺髙為髙通李為李白單父在齊則適又㳺齊/今云東山者豈皆在長安之東乎荆&KR0008;好讀書擊劒又)¶
(項羽傳初學書不成去學劍後人言書劍所以為千謁/之具風塵古人或止以言塵埃陸士衡云京落多風塵)¶
<pb:KR4c0015_WYG_015-31a>¶
(是也或以言兵塵顔之推云風塵暗天起是也今此以/言兵塵矣豈知書劔老風塵則言所學書劔豈知其徒)¶
(老於兵戈之際耶舊本正作與風塵説者以為卧東山/三十春所以不復知有書劒之用且不知有風塵之變)¶
(此説費力矣老風塵又所以引末句之言葢初以書劔/從事而至老却遭風塵然雖龍鍾而還為太守有媿於)¶
(杜公為東西南北之人也孔子曰邱也東西南北之人/也則以孔子厯聘比杜公矣琴操載卞和怨歌曰空山)¶
(歔欷涕龍鍾周王褒與周𢎞讓書曰援筆攬紙龍鍾横/集則皆以為涕淚之貌大率不能收斂之意故韓退之)¶
(之言孟郊亦曰白首誇龍鍾蘇鶚演義云龍鍾不昌熾/不翹舉之貌如䰐鬟拉搭之類二千石漢刺史之秩適)¶
(初為彭州今為蜀州/所以謂之還忝也)¶
　　　追酬故高蜀州人日見寄(并/序)¶
<pb:KR4c0015_WYG_015-31b>¶
開文書帙中撿所遺忘因得故高常侍適往居在成都¶
時高任蜀州刺史人日相憶見寄詩淚灑行間讀終篇¶
末自枉詩已十餘年莫記存没又六七年矣老病懷舊¶
生意可知今海内忘形故人獨漢中王瑀與昭州敬使¶
君超先在愛而不見情見乎辭大厯五年正月二十一¶
日却追酬高公此作因寄王及敬弟(趙云所云枉詩其/枉字謝靈運酬從)¶
(弟惠連云傾想遲嘉音果枉濟江篇/故公又云昨枉霞上作亦此枉字也)¶
自䝉蜀州人日作不意清詩乆零落今晨散帙眼忽開¶
<pb:KR4c0015_WYG_015-32a>¶
(一作/明)迸淚幽吟事如作鳴呼壯士多慷慨合沓高名動¶
寥廓(趙云傅咸贈崔伏詩人之好我贈我清詩魏文帝/與呉質書曰何圖数年之間零落略盡言之傷心)¶
(謝靈運酬從弟惠連詩散帙問所知洞簫賦云蕭索合/沓注言重沓也韓信傳信仰視滕公曰上不欲就天下)¶
(乎何斬壯士慷慨字高祖紀上乃起舞慷慨傷懐嗚呼/壯士多慷慨合沓高名動寥廓言髙君有慷慨之節飛)¶
(動之名也士師云謝靈運詩曰散帙有餘清廋/闡詩曰高  苦幽吟張潛詩曰壯士自慷慨)歎我悽¶
悽求友篇感時鬱鬱匡君略(師云小雅代木云矧伊人/矣不求友生顔延之曰愧)¶
(乏匡君/之大略)錦里春光空爛漫瑶墀侍臣已冥寞(時適/已亡)瀟湘¶
水國旁黿鼉鄠杜秋天失鵰鶚(趙云上句謂高君歎我/而悽悽所以有人曰之)¶
<pb:KR4c0015_WYG_015-32b>¶
(寄斯謂求友篇也詩相彼鳥矣猶求友聲下句對時而/感其志欝不得仲其匡君之謀略忝二千石而已斯為)¶
(匡君之略不仲也前漢高祖紀安能鬱鬱久居此乎錦/里春光空爛漫序所謂往居在成都時高任蜀州刺史)¶
(人曰相憶見寄詩今於正月二十一日方和所以嘆言/成都詩景一句也錦里言成都山川景物錯雜如錦故)¶
(以謂之錦里也瑶墀侍臣已冥寞則適為刑部侍郎左/散騎常侍乃天子玉墀之從臣今追言其死而冥寞也)¶
(瀟湘水國傍黿鼉公今和詩之地在潭州故言鄠杜秋/天失鵰鶚則久離長安毎當秋時不見鄠杜間縱放鵰)¶
(鶚之樂鄠杜属長安鄠邑杜陵也鵰鶚/以秋天而尤健公又嘗曰鵰鶚在秋天)東西南北更堪¶
論自首扁舟病獨存獨拱北辰纒㓂盗欲傾東海洗乾¶
坤(趙云上兩句荅高君所謂媿爾東西南北人之句且/言其扁舟在海也北辰以言天子之居而為冦盗所)¶
<pb:KR4c0015_WYG_015-33a>¶
(纒繞不得去也此又指言吐蕃矣蓋三年㓂靈州及邠/州四年冬又㓂靈州也於是欲傾東海一洗乾坤矣公)¶
(又嘗云安得壯士挽天/河净洗甲兵長不用)邊塞西蕃最先斥衣冠南渡多¶
崩奔(西蕃土蕃也充斥猶/縱横崩奔避亂也)鼓瑟至今悲帝子曵𥚑何處¶
覔王門(趙云上句指言吐蕃左傳盗賊充斥次句則公/之扁舟儘欲南下亦是矣晉元帝渡江衣冠皆)¶
(南渡悲帝子則公在潭州故用潭州事以為悲焉屈原/九歌湘夫人篇帝子降弓北渚帝子謂堯女也堯二女)¶
(娥皇女英隨舜不及墮於湘水之渚是為湘靈而曰湘/靈鼓瑟者曲江賦有此句而承用之世傳以為然也為)¶
(引下句思漢中王瑀故因用潭州所悲之事以先之鄒/陽與梁孝王書何王之門而不可曵長𥚑乎今以不見)¶
(漢中王故云/何䖏覔王門)文章曹植波瀾闊服食劉安德業尊長笛¶
<pb:KR4c0015_WYG_015-33b>¶
誰能(一云/鄰家)亂愁思(薛云後漢馬融傳有雒客舍逆旅吹/笛融去京師逾年暫聞甚悲而樂之)¶
(遂作長/笛賦)昭州詞翰與招䰟(趙云上兩句以稱羙漢中王/蓋曹植魏之陳留王也最能)¶
(文章於文章言波瀾公嘗論詩曰毫髪無遺恨波瀾獨/老成也劉安漢之淮南王也與八公著書言神仙之事)¶
(古詩服食求神仙多為藥所誤兩句可見漢中王必能/文而好道術也末句必言長留又以追思高蜀州而及)¶
(之向子期作思舊賦以思嵇康序云鄰人有吹笛者發/聲寥亮追思曩昔遊宴之好感音而嘆故作賦云今言)¶
(吹長笛者是誰乃能亂我愁思乎方追思高蜀州聞笛/而愁思將散亂之間慿伏敬昭州與昭其䰟也宋玉憫)¶
(屈原文離索作詞以招之命曰招䰟舊本一作長笛鄰/家亂愁思鄰家字雖是本出䖏而用字偪實不如誰能)¶
(字之宛轉也詞翰是兩字世説注云辭翰清/新則有摯虞之妙公詩又曰詞翰兩如神)¶
<pb:KR4c0015_WYG_015-34a>¶
　　　蘇大侍御渙静者也旅於江側凡是不交州府¶
　　　之客人事都絶久矣肩輿江浦怱訪老夫舟檝¶
　　　而已茶酒内余請誦近詩肯吟數首力才素壯¶
　　　詞句動人接對明曰憶其湧思雷出書篋几杖¶
　　　之外殷殷留金石聲賦八韻記異亦記老夫傾¶
　　　倒於蘇至矣(趙云謝靈運詩拙疾相倚簿還得/静者便肩輿轎也王子敬乘平肩)¶
　　　　(輿敬入顧辟彊之園殷殷詩殷其雷是也此/序云賦八韻記異而詩止有七韻不知是八)¶
　　　　(字之誤或詩脱一韻/也然詩意則貫耳)¶
<pb:KR4c0015_WYG_015-34b>¶
龎公不浪出蘇氏今有之再聞誦新作突過黄初詩(趙/云)¶
(後漢龎德公居覘山之南未嘗入城府蘇氏今有之言/蘇渙亦不交州府黄初魏文帝也年號文帝為魏太子)¶
(當後漢建安末在鄴宫七子從之游皆能詩如謝靈運/江文通至皆擬其作則其詩之善可知矣突過言蘇渙)¶
(新作如建安七子/之流又過之也)乾坤幾(一作/泊)反覆揚馬宜同時(趙云/言當)¶
(時有兵革之事幸天下不至傾覆也幾者危之之辭揚/雄馬相如漢武帝聞楊得意誦相如子虗賦而善之曰)¶
(朕獨不與此人同時哉得意曰臣邑人司馬相如為此/賦上驚嘆而召之言美蘇之文辭如二公雖當兵亂之)¶
(際幸天下不至於傾覆則天子宜得如揚馬者與之同/時而召見也東觀漢記王舟謂陳遵曰俱遭世反覆唯)¶
(我二人為/天地所遺)今晨清鏡中勝食齋房芝(前漢元封二年芝/生甘泉齋房産革)¶
<pb:KR4c0015_WYG_015-35a>¶
(九莖連葉今比渙/詩如房芝可茹也)余髪喜却變白間生黒絲(生一作添/  趙云余)¶
(髪喜變白而為黒/以聞其詩之故)昨夜舟火滅(一作/接)湘娥簾外悲百靈¶
未敢散風破(一作/波)寒江遲(趙云湘娥悲百靈未散皆以/聞其詩而然也公在潭州故)¶
(使潭州事湘娥所謂帝鼔瑟之湘靈也/宗慤曰願乗長風破萬里波破作波非)¶
　　　送重表姪王殊評事使南海(趙云以曽老姑言/之至公則四世也)¶
　　　　(以高祖母言之至王殊則五世也故/公視王殊為重表姪矣殊一作□)¶
我之曽老姑爾之高祖母(趙云此潘安仁所謂爾親/伊姑我父惟舅之勢也)爾¶
祖未顯時歸為尚書婦(趙云尚書王珪也正觀十年拜/禮部尚書西清詩話辨唐書王)¶
<pb:KR4c0015_WYG_015-35b>¶
(珪傳所載珪㣲時母李嘗曰兒必貴然未知所與游者/何如人而試與偕來㑹元齡等過其家李闚大驚勑具)¶
(酒食歡盡日喜曰二客公輔才汝貴不疑今觀此詩則/珪母杜氏非李氏也一説謂珪之祖僧辯為梁太尉尚)¶
(書令則知珪之母杜氏/為其婦也西清詩話非)隋朝大業末房杜俱交友(趙云/房元)¶
(齡杜如晦於王珪同學於文中子則俱交友可/知矣唐書王珪始隠居時與房元齡杜如晦善)長者來¶
在門荒年自餬口(陳平門多長者車隠公十/一年傳餬其口於四方)家貧無供¶
給客位但箕箒俄頃羞頗珍寂寥人散後入恠鬢髪空¶
吁嗟為之乆自陳翦髻鬟市鬻充杯酒(趙云翦髪言其/好客未必實事)¶
(暗使晉陶侃母嘗翦髪具酒/食延賓客事以形容之也)上云天下亂冝與英俊厚¶
<pb:KR4c0015_WYG_015-36a>¶
向竊窺數公經綸亦俱有(此言房杜二/公見上注)次問最少年虬¶
髯十八九(虬髯言/太宗)子等成大名皆因此人手下云風雲¶
合龍虎一吟吼(趙云風雲龍虎則易/雲従龍風從虎也)願展大夫雄得辭¶
兒女醜秦王時在座真氣驚户牖(古注馬援曰乃知帝/王自有真也  趙云)¶
(洪黽父云老杜送表姪王評事詩我之曽老姑爾之高/祖母從頭如此叙説都巳無意其後忽云秦王時在座)¶
(真氣驚户牖再論其事他人更不敢如此道也其説是/然上言虬髯則王殊母所見之辭此言秦王云時在座)¶
(之辭葢秦王太宗也所以引下句尚書踐台斗之事黽/父不省也西清詩話云一婦人識真主於側㣲史缺文)¶
(而繆誤獨少陵載/之號詩史信矣)及乎貞觀初尚書踐石斗(正觀中珪/以侍中輔)¶
<pb:KR4c0015_WYG_015-36b>¶
(政/)夫人常肩輿上殿稱萬夀(夫人以命/婦預輔政)六宫師柔順法¶
則化妃后(易坤卦柔/順利正)至尊均嫂叔盛世垂不朽(漢路温/舒疏至)¶
(尊與天合符魏文帝與吳質書辭/義典雅足傳于後此為不朽矣)鳯鶵無凡毛五色非¶
爾曹(趙云鳯鶵指尚書之子也鳯言鶵者古有鳯將鶵/之曲言毛者南史謝超宗靈運孫鳯之子超宗作)¶
(殷淑儀誄帝大嗟賞謂謝莊曰超宗殊有鳯毛靈運復/出五色則傳載天老之鳯五色備舉出東方君子之國)¶
(非爾曹則固非貶王評事也以言非爾而誰晉隆雲字/士龍㓜時吳尚書閔鴻見而竒之曰此兒若非龍駒當)¶
(是鳯/鶵)往者胡作逆乾坤沸嗷嗷(安禄山亂也愁趙云嗷/嗷韻書衆口  也祖出)¶
(詩哀鳴/嗷嗷)吾客在(一作/左)馮翊爾家同遁逃(趙云左馮翊同/州也公避冦同)¶
<pb:KR4c0015_WYG_015-37a>¶
(州其事/顯矣)争奪至徒歩塊獨委蓬蒿(趙云公困於徒之歩/塊然在蓬蒿中矣也)¶
(淮南子曰塊然獨處/劉越石曰塊然獨坐)逗留熱爾膓十里却呼號(趙云王/評事見)¶
(公之逗留不進而生熱膓逗留不進四字出後漢書顔氏/家訓墨翟之徒世謂熱腹楊朱之侣世謂冷腹腸不可冷)¶
(腹不可熱當以仁義謂節文爾今云/熱膓葢亦方言耳公又云熱中膓也)自下所騎馬右持¶
腰間刀左牽紫遊韁飛走使我高(公自注云昔鄴下童/謡曰青青御路楊白)¶
(馬紫遊韁右注公言避亂日輟白馬載我使走免難於/危險之中  趙云紫遊韁則公自注巳明公於此係第)¶
(二次使紫逰韁而使自注亦猶第二次使皆雅而始/自注引何遜詩者矣次公於句法義例論之為詳)茍¶
活到今日寸心銘佩牢(懐輟馬之恩庾信愁/賦曰誰知一寸心)亂離又聚¶
<pb:KR4c0015_WYG_015-37b>¶
散宿昔恨滔滔水花笑白首春草隨青袍(趙云公言在/潭州濱於江)¶
(故為水花所笑青草隨青袍以言王評事往南海也廋/信哀江南賦云青袍如草  師云阮紹泛西池詩白首)¶
(登畫舡反慮水花笑/水花水芝皆蓮也)廷評近要津節制收英髦北驅漢¶
陽傳南汎上龍舠(趙云古詩先據要路冿節収收英髦/言南海節度使幕中要賢材也漢陽)¶
(今之漢陽軍也傳張戀切郵馬之謂漢高祖紀所謂乗/傳是巳古注為傳車也如今之乗驛瀧吕江切廣雅云)¶
(南人呼湍為瀧韓退之所謂隴頭瀧是已舠則釋名云/舡三百斛曰舠自漢陽而往故曰北驅漢陽傳其往也)¶
(以有使南海之役/故曰南泛上龍舠)家聲肯墜地利器當秋毫(見烜赫舊/家聲注言)¶
(能自振立不令委墜示趙云太史公言李陵頽其家聲/老子曰利器不可以  人虞詡曰不逢錯節盤根何以)¶
<pb:KR4c0015_WYG_015-38a>¶
(知利/器)番禺親賢領籌運神功操(番禺縣名廣趙云番禺則/二山名在  州親賢領)¶
(必宗室之/子為節度)大夫出盧宋寳貝休脂膏(杜補遺言廣州李/大夫盧則盧奐宋)¶
(則宋璟所以比李大夫唐舊史奐為南海太守南海郡/利兼水陸瓌寳山積劉臣鱗彭果相繼為太守五府節)¶
(度皆坐贓死及授奐任貪吏歛迹人用安之又云自開/元四十年廣府節度使清白者四裴伸先李朝隠宋璟)¶
(及盧奐此所以比李大夫於盧宋謂之出則又出其上/也寳貝休脂膏謂廉潔而不汚於貨利也昔漢孔舊清)¶
(潔身處膏脂/而未嘗自潤)洞主降接武海胡舶千艘(趙云廣南有溪/洞蠻其長謂之)¶
(洞主降接武降户江切禮記堂上接武言相繼而降也/  杜補遺番禺雜録番商逺國運寳貨非舶不可劉恂)¶
(市舶録獨檣舶深五十餘肘三木舶深一百餘肘/肘者西域以為度也船總名曰艘猶今言幾隻也)我欲¶
<pb:KR4c0015_WYG_015-38b>¶
就丹砂跋渉覺身勞(葛洪聞交趾出丹砂求為句漏令/至廣州刺史鄧洪留乃止羅浮山)¶
(鍊/丹)安能䧟糞土有志乗鯨鼇(趙云鯨海中大魚也鼈臣/鼇也列子所謂戴五山者)¶
(神仙琴者有騎鯉之事則鯨鼇為可乘尤可知/也見李白騎鯨魚注左氏况珠玉乎寳糞土也)或驂鸞¶
騰天聊作鸖鳴臯(汪淹别賦駕鸖上漢驂鸞騰天作趙/云詩鸖鳴于九臯聲聞于天聊  鶴)¶
(鳴舉則今之詩/聊如鶴鳴也)¶
　　　詠懷二首(趙云此公自潭而往非持止於衡葢/欲儘南往矣何以言之第一篇曰夜)¶
　　　　(看酆城回首氣蛟龍池第二篇曰飄飄桂水/逰悵望蒼梧暮又曰多憂汙桃源拙計泥銅)¶
　　　　(柱又曰結託老人星羅浮展衰歩又有/云風濤上春沙則二月離潭而上尤明)¶
<pb:KR4c0015_WYG_015-39a>¶
人生貴是男丈夫重天機(趙云列子載孔子遊於太山/榮殷期行乎郕之野鼓琴而)¶
(歌孔子問曰先生所樂何也對曰吾樂甚多天生萬物/惟人為貴而吾得為人是一樂也男女之别男尊女卑)¶
(故以男為貴吾既得為男矣是二樂也人生有不見日/月不免襁褓吾既巳九十矣是三樂也莊子天機不張)¶
(注不靈也又曰嗜/欲深者天機淺)未達善一人得志行所為(孟子窮則/獨善其身)¶
(達則兼善天下又曰得志行乎/中國又曰善推其所為而已矣)嗟余竟轗軻將老逢艱¶
危(趙云陸機嘆逝賦/余將老而為客)胡鶵逼神器逆節同所歸(胡鶵安/史也逼)¶
(神器陷長安也老子曰老下神器不可為也為者敗之/執者失之  趙云逆節同所歸則言所從其為臣為將)¶
(者也許靖與曹公書足下專征/之任凡諸逆節多所誅討也)河洛化為血公侯草間¶
<pb:KR4c0015_WYG_015-39b>¶
啼(安史亂河洛之間格闘尤甚故云/化為血公卿奔竄故啼於草間也)西京復䧟没翠葢¶
蒙塵飛(趙云西京長安也復䧟没則對河洛化血之辭/故言復言以其先䧟河北又䧟東京於此又䧟)¶
(西京也翠葢天子之車葢宋王賦翠為盖䝉塵天子出/狩也左傳䝉塵于外正指言明皇舊注謂吐蕃䧟京師)¶
(天子幸䦼自是代宗廣徳元年事下又言/兩宮葢指明皇與肅宗尤明舊注謬矣)萬姓悲赤子¶
兩宫棄紫㣲(趙云兩宫明皇肅/宗紫㣲葢言帝座)倐忽向二紀奸雄多是¶
非(趙云自天寳十四載禄山亂至今大厯五年凡十六/年故得以向二紀為稱姦雄多是非則其間有尊君)¶
(者有跋扈者斯/為多是非矣)本朝再樹立未及貞觀時(趙云再樹立/方言代宗也)¶
日給在軍儲上官督有司(趙云大厯五年吐蕃之兵未/息故也唐志設屯田以益軍)¶
<pb:KR4c0015_WYG_015-40a>¶
(儲又晉天文志觜觿明則軍儲盈注儲積也/孟子曰有司莫以告書兹用不犯于有司)高賢迫形¶
勢豈暇相扶持(趙云迫于用兵之形勢也孟子疾病/相扶持又語危而不持顛而不扶)疲¶
&KR1727;茍懷策棲屑無所施(趙云疲苶公自言也莊子苶言疲/役今公言其疲勞困苦之身雖有)¶
(良䇿方在流落棲屑間無所施展也/注却云言上下顧忌無所施為錯矣)　先王實罪已愁¶
痛正為兹(左傳云禹湯罪巳其與也勃然/愁痛字如漢武下哀痛之詔)歳月不我與¶
蹉跎病於斯夜看酆城氣囘首蛟龍池(趙云歳月不我/與即論語歳不)¶
(我與公嘆其蹉跎疾病而不得進用以寳劔蛟龍自比/也酆城事見紫氣衝牛斗注下句見蛟龍得雲雨注)¶
齒髪以自料意深陳苦詞(趙云言自料其齒落髪脱但/意深詞苦為不能自己耳)¶
<pb:KR4c0015_WYG_015-40b>¶
　　　又¶
邦危壞法則聖逺益愁慕飄颻桂水逰悵望蒼梧暮(趙/云)¶
(時身尚在衡州欲往而懷嘆也桂水出㑹稽禹/崩之地蒼梧舜葬之所以言聖逺益愁慕也)潛魚不¶
銜鉤走鹿無反顧(趙云葢以自譬詩魚潛在淵咸在于/渚左傳古人有言曰鹿死不擇音鋌)¶
(而走險急/何能擇)皦皦幽曠心拳拳異平素(趙云皦皦葢有如/皦曰之皦言幽曠)¶
(心自分明也而乃拳拳屈/身全生此所以異乎素矣)衣食相拘閡朋知限流寓(趙/云)¶
(謝靈運詩再與朋知辭又擬王粲詩序家/本秦州貴公子孫遭亂流寓自傷多情)風濤上春沙¶
千里浸江樹(趙云顔延年詩春江壯/風濤選詩雲中辨江樹)逆行少吉日時節¶
<pb:KR4c0015_WYG_015-41a>¶
空復度井竈任塵埃舟航煩數具(趙云任㕓埃則言其/居止之處井輿竈不)¶
(汲不㸑所/以塵埃)牽纒加老病璅細隘俗務萬古同死生胡為¶
足名數(趙云言貴賤夀夭同一死生胡為足名/數自弔其困於形名度數不敢踰越也)多憂汙¶
桃源拙計泥銅柱(桃源見欲間桃花宿注之趙云桃源/在今鼎州陶淵明集載  甚詳多憂)¶
(而往則亦汙之矣銅柱後漢馬伏波所建於愛州西南/角之極處按寰宇記愛州九真郡有銅柱馬援以表封)¶
(彊為公幹為刺史欲權鎔貨之人曰使君果壞是吾屬/為海神所殺矣訴之都督韓約約移書辱之而止今公)¶
(詩云拙計而泥/之則欲必往也)未辭炎瘴毒擺落跋渉懼(趙云兩句通/義言未得遂)¶
(辭去炎瘴之毒與未停/息跋山涉水之恐懼)虎狼窺中原焉得所厯住(師云/徐庶)¶
<pb:KR4c0015_WYG_015-41b>¶
(日今虎狼輩窺覘中原不可不備厯趙云張孟陽詩賊/盗如豺虎令云虎狼窺中原此大  五年詩四年十一)¶
(月吐蕃方冦靈州常謙光撃敗之然窺中原之意葢未/巳也公死於是年其嵗在庚戍其後大厯八年歲在癸)¶
(丑十月吐蕃又冦涇邠則當公之未死時雖不見其為/冦之地而猶有窺中原之意矣公詩又嘗曰北極朝廷)¶
(終不改西山盗賊莫相侵則吐吐蕃為盗賊今言/其有窺中原之意故其所經厯不可為乆住計也)葛洪¶
及許靖避世常此路(趙云晉書葛洪傳洪以年老欲鍊/丹以析夀聞交趾出丹求為句漏)¶
(令洪遂將子姪俱行乃止羅浮山鍊丹此洪南行申此/路之證也三國志蜀書許靖字文休漢靈帝時為御史)¶
(中丞避董卓之誅走至交趾後以劉璋所招入蜀仕先/主魏王朗嘗與書曰足下周游江湖以暨南海厯觀夷)¶
(俗可謂偏矣此許靖/南行亦由此路也)賢愚誠等差自愛各馳騖(揚雄曰/方其有)¶
<pb:KR4c0015_WYG_015-42a>¶
(事則聖賢馳/騖而不足也)羸瘠且何如魄奪針炙屢擁滯僮僕慵稽¶
留篙師怒(篙師舟/人也)終當挂帆席天意難告訴(選文𤣥虚/海賦候勁)¶
(風揭百尺維長綃挂帆席又/選注謂張帆待高風而行)南為祝融客勉强親杖屨¶
結託老人星羅浮展衰歩(祝融峯地多神仙所居老人/星在南極  趙云祝融神名)¶
(南為祝融之地晉志老人一星在狐南一曰南極秋分/旦見于丙春分夕没于丁茅君内傳曰大天之内有地)¶
(中之洞天三十六所羅浮之洞周囘五百里名曰朱明/曜真之天羅浮山記曰羅浮者葢總稱焉羅羅山浮浮)¶
(山二山合體謂之羅浮在増城愽羅二縣之境有神仙/所居謝靈運初發石首城詩游當羅行親浮杖屨展衰)¶
(步則欲南往為南/方祝融之客也)¶
<pb:KR4c0015_WYG_015-42b>¶
　¶
　¶
　¶
　¶
　¶
　¶
　¶
　九家集注杜詩巻十五¶
