# -*- mode: mandoku-view; -*-
#+TITLE: 九家集注杜詩
#+DATE: 2015-08-24 23:46:13.421582
#+PROPERTY: ID KR4c0015
#+PROPERTY: BASEEDITION WYG    
#+PROPERTY: JUAN 卷十九
<pb:KR4c0015_WYG_019-1a>¶
欽定四庫全書¶
　九家集注杜詩巻十九　　宋　郭知逹　編¶
　　近體詩¶
　　　奉留贈集院崔于二學士(國學/休烈)¶
昭代將垂白(昭明也昭代猶明時/謝靈運星星白髮垂)途窮乃呌閽(公因不/第乃獻)¶
(賦阮籍哭途窮/思𤣥賦呌帝閽)氣衝星象表(趙云揚雄甘泉賦選巫咸/兮呌帝閽氣衝星象暗以)¶
(劍為喻文選/上呌星象)詞感帝王尊(公嘗有詩云往年文彩動人/主趙云此四句言獻三大禮)¶
(賦也當天寶九載時方隆盛詩年三十九歳雖窮困自/負其才獻賦而上悦之故云舊注引公詩非是盖此方)¶
<pb:KR4c0015_WYG_019-1b>¶
(叙述其獻賦之意而莫相疑行舊注所云則言獻賦之/後聲聞輝赫召試中書堂而文彩動上也昭代本是昭)¶
(世字鮑明逺云浮生旅昭世唐太宗諱世民故改世為/代盖世改為盖代民民傑改為人傑杜欽傳紀陽侯與)¶
(欽子業書曰誠/衰老姊垂白)天老書題目春官驗討論(春官宗伯公/常不第于春)¶
(官我趙云此却是方言試文章所謂集賢學士如堵墻/觀  落筆中書堂時也舊注所言又非是盖有詞感帝)¶
(王尊己言召試之文子却接言初赴舉時乎公于進封/西岳賦表云幸得奏賦待制于集賢委學官試文章則)¶
(出題目者宰相而審驗之者禮部矣三公謂之卿老又/謂之元老天老盖天子之老也而黄帝之臣有天老焉)¶
倚風遺鷁路(左傳六鶂退飛過宋都風也公/自言不第若鷁之遇風遺路耳)隨水到龍¶
門(三秦記龍門魚登者化/為龍公不第故曰到也)竟與蛟螭雜寧(一作/空)無燕雀¶
<pb:KR4c0015_WYG_019-2a>¶
喧(言不能自致霄漢故雜/蛟螭也燕雀喻小人也)青冥猶契濶陵厲不飛翻(趙/云)¶
(此六句盖公以文彩動人主矣意其遂騰踏進用止授/河西尉不行改右尉率府兵曹而巳此公所以嘆也與)¶
(上韋左丞古詩云主上頃見徵欻然欲求伸青冥却垂/翅蹭蹬無縱鱗同意而舊注乃以自言其不第其誤以)¶
(春官為赴舉時故爾倚風遺鷁路言倚賴風而往矣反/遭回風而遺失其所往之程路此乃曲折之句也龍門)¶
(在河中府其水湍險魚登者化為龍隨水到則隨水到/之而已不能過也到龍門而不過則猶雜蛟螭遺鷁路)¶
(而不進則不免羣燕雀而愛其喧也寧無作空無非也/青冥雲也祖出楚詞而任彦升為王儉文集序朂以丹)¶
(霄之價𢎞以青冥之期詩死生契濶凌厲者頸上跨越/之義劉歆遂初賦曰登句注以凌厲而嵇叔夜承之云)¶
(凌厲中原飛飜則王粲詩/曰茍非鴻鵰孰能飛飜)儒術誠難起家聲庶已存(見/炬)¶
<pb:KR4c0015_WYG_019-2b>¶
(赫舊家/聲注)故山多藥物勝槩憶桃源(見欲問桃花宿注乃/趙云儒術誠難起)¶
(儒冠多誤身之意故山則襄陽也甫本襄陽人徙河南/鞏縣其在長安則居于杜陵今在長安作詩而思故山)¶
(乃言襄陽矣桃源在今鼎州襄陽之于鼎雖隔江而頗/近盖以地志考之自襄州至鼎界總無三百耳耳荀子)¶
(儒術行則天下富司馬/司馬曰李陵頽其家聲)欲整還鄉斾長懐禁掖垣(劉楨/詩誰)¶
(謂相去逺隔/此西掖垣)謬稱三賦在難述二公恩(甫獻三大禮賦/出身二公常稱)¶
(述懐趙云整斾字如劉公幹整駕之整長懐/則  崔于二學士也盖集賢院在禁中矣)¶
　　　故武衛將軍挽歌三首¶
嚴警當寒夜前軍落大星(晉陽春秋曰有星赤而芒角/自東北西南流投于諸葛亮)¶
<pb:KR4c0015_WYG_019-3a>¶
(營三投再還往大還小而亮薨警/趙云軍事以嚴終軍中謂之嚴)壯夫思感決哀詔惜¶
精靈(趙云感決疑是敢決盖思其敢決邁/往之氣也或是感決欲隨之以死)王者今無戰¶
(鍾士季檄蜀文王/者之師有征無戰)書生巳勒銘(班孟堅為竇憲作勒燕/然山銘  趙云無戰勒)¶
(銘言已收將軍之功而享/此矣不得䝉寵加秩而死)封侯意疎濶編簡為誰青(李/廣)¶
(不封侯餘見青簡為誰編注于趙云謂朝廷封侯之意/已疎濶矣則將軍無傳以書  信史雖有編簡為誰而)¶
(青乎古者以竹簡冩書几欲/書則先殺其青故謂之青簡)¶
　　　　右一¶
舞劍過人絶(高祖紀項莊請以/劍舞因撃沛公)鳴弓射獸能(曹子建詩/攬弓㨗鳴)¶
<pb:KR4c0015_WYG_019-3b>¶
(鏑驅上彼南山左挽/因右發一縱兩禽連)銛鋒行愜順猛噬失蹻騰赤羽千¶
夫膳黄河十月氷(趙公銛鋒言舞劍之絶也猛噬言射/獸之能也蹻本音巨虐切而在唐韻)¶
(又音巨嬌切注云驕也家語赤羽若日/白羽若月千夫膳言所膳者千兵也)横行沙漠外(所/向)¶
(無前/也)神速至今稱(岑彭兵至蜀公孫述以杖撃地曰是/何神也  趙云前漢季布傳樊噲願)¶
(得十萬横行匈奴中公詩意武衛將軍止止提赤羽之/千兵渡十月之氷河能横行而神速矣兵機以速為神)¶
　　　　右二¶
哀挽青門去新阡綘水遥(哀挽哀歌也漢書霸城門民/間所謂青門也  趙云邵平)¶
(種𤓰青門外其門在東河以知之蕭何傳云平種𤓰長/安城東也武衛將軍盖綘州人其柩歸綘則由城東而)¶
<pb:KR4c0015_WYG_019-4a>¶
(去矣綘水出絳山智伯曰/絳水可以浸安邑是已)路人分雨泣(諸葛亮亡/人皆野泣)天意¶
颯風飄(杜補遺曹子建作王仲宣誄曰延首歎息雨泣/交頸注雨泣言泣下如雨  趙云杜田所引是)¶
(然曹子建本用説苑所云鮑叔死/管仲舉上袵而哭之泣下如雨)部曲精仍鋭(見二十/七巻部)¶
(曲異平/生注)匈奴氣不驕無由覩雄畧大樹日蕭蕭(見十八/巻更識)¶
(將軍/樹注)¶
　　　　右三¶
　　　九日藍田崔氏莊¶
老去悲秋强自寛(宋玉曰悲哉/秋之為氣也)興來今日盡君歡(趙云/列子)¶
<pb:KR4c0015_WYG_019-4b>¶
(載孔子歎榮啟期曰善乎能自寛者也宋鮑照詩/云酌酒小自寛王維詩亦云酌酒與君君自寛也)羞將¶
短髮還吹帽(孟嘉九日/為風落帽)笑倩傍人為正冠(趙云借用李/下不正冠也)¶
藍水逺從千澗落(三秦記日藍田有州方三十/里其水北流出玉銅鐡石)玉山高¶
並兩峯寒(前漢地理志藍田山出美玉灞趙云藍水玉/山乃藍田之山水秀之水經  水古滋水也)¶
(亦名藍谷水有白馬谷水勾牛谷水圍谷水輞谷水傾/谷水蓼子澗水等合入之故曰逺從千澗藍藍田山出)¶
(玉亦名玉山述征記曰山形/如覆車之象故又名覆車山)明年此㑹知誰健醉把茱¶
萸子細看(健一作在/醉一作再)¶
　　　崔氏東山草堂¶
<pb:KR4c0015_WYG_019-5a>¶
愛汝玉山草堂靜高秋爽氣相鮮新有時自發鍾磬響¶
落日更見漁樵人盤剥白鵶谷口粟飯煑青泥坊底芹¶
(白鵶谷青泥/坊皆地名)何為西莊王給事柴門空閉鎖松筠(王維/時被)¶
(張通儒禁在山東北寺有所歎息故云泥趙云考藍田/地理魏置青泥軍于栁城内俗謂之青  城此所謂青)¶
(泥坊也志雖不載白鵶谷應是相近地名落句及王摩/詰者盖輞谷在藍田縣謂之西莊則在雀氏草堂之西)¶
(也唐書鄭䖍傳安祿山反遣通儒刼百官置東都都云/云後賊平與張通儒王維並囚宣陽里而王維傳止云)¶
(賊皆下下獄則今公詩注所謂禁在山東北寺者初刼/置時也至囚宣陽里者下獄時也此詩追言天寶十四)¶
(載十二月安祿/山陷東京事)¶
<pb:KR4c0015_WYG_019-5b>¶
　　　對雪¶
戰哭(一作/國)多新鬼(見新鬼煩寃舊鬼哭注/趙云借左氏新鬼大也)愁吟獨老翁¶
亂雲低薄暮急雪舞迴風(洛神賦若流風之舞迴雪楚/趙云爾雅迴風謂之飄而)¶
(辭有悲回/風之篇)瓢弃樽無綠爐存似火紅(趙云酒謂之醽醁/亦曰綠酒故沈休)¶
(文云憂來/命綠樽)數州消息斷愁坐正書空(時方亂雜故數州/斷消息也  趙云)¶
(前歳十一月安祿山反首陷河北諸郡今歳十二月/又陷東京此之謂也殷浩書空作咄咄怪事四字也)¶
　　　月夜¶
今夜鄜州月閨中只獨看(時祿山之亂公奔走走難家/寄鄜州  趙云天寶十五載)¶
<pb:KR4c0015_WYG_019-6a>¶
(夏五月挺身越朝廷獨/轉䧟賊中而懐鄜州耳)遥憐小兒女未解憶長安(趙云/盖言)¶
(兒女在鄜州不能念長安之如何與公之在賊中消息/也此暗使晉明帝事帝幼而聰哲為元帝所寵異年數)¶
(嵗嘗坐置膝前屬長安使來因問帝曰汝謂日與長安/孰逺對曰長安近不聞人從日邊來居然可知也元帝)¶
(異之明日宴羣僚又問之對曰日近元帝失色曰何乃/問間者之言乎對曰舉目則見日不見長安今公于月)¶
(夜詩而使日事之意以寓其兒女不解憶長安可不/謂之竒乎又以小兒女對憶長安非老手莫能也)香¶
霧雲鬟濕清輝玉臂寒(師云樂府詞小兒雲鬟側王獻/之詩玉臂薄香殘  趙雲兩句)¶
(或閨中獨看之語香霧所浥則雲鬟濕以其上承之/故也清輝所照則王臂寒盖必倚闌慿軒而看故也)何¶
時倚虚幌雙照淚痕乾(乾云江文通擬王徽詩練藥矚/虛幌雙照字以言月照其夫婦)¶
<pb:KR4c0015_WYG_019-6b>¶
(相㑹之時也或者謂止是言兩目之淚既得還家則不/復有淚故月照其雙乾耳夫淚言雙固是常語公詩有)¶
(云封書兩行淚又云亂後故人雙别淚又云故慿錦水/將雙淚寂寂繫舟雙下淚此則皆言兩目之淚而今詩)¶
(句法乃云雙照淚痕則/主言照二人淚痕乾矣)¶
　　　遣興¶
驥子好男兒(驥子宗武公之子也/見宗武生日詩注)前年學語時問知人¶
客姓誦得老夫詩(公自謂也左/傳老夫耄矣)世亂憐渠小家貧仰母¶
慈(嵇叔夜母兄鞠/育有慈無威)鹿門攜不遂(龎徳公擕妻子入鹿門/山隱公襄陽人故云)¶
鴈足繫難期(蘇武傳鴈足繫書一云鹿門携有處鳥道/去無期  趙云此盖公獨轉䧟賊中而書)¶
<pb:KR4c0015_WYG_019-7a>¶
(信不通矣若用一云鹿門携有處鳥道去無期之句對/鳥道則公尚未脱身歸鄜州也鳥道言其嶮窄離長安)¶
(而趨鄜乃/由鳥道矣)天地軍麾滿山河戰角悲儻歸免相失見日¶
(一作/爾)敢辭遲¶
　　　元日寄韋氏妹(趙云此至徳二載之元日/時公四十六年春猶在賊)¶
近聞韋氏妹迎在漢鍾離(濠州鍾/離縣)郎伯殊方鎮京華舊¶
國移(趙云鍾離在漢乃九江郡之縣也在唐為濠州郎/伯殊方鎮言作牧于鍾離也京華舊國言長安也)¶
(移則以祿山之亂而奔移也莊子云/殊方偏國又云舊國舊都望之暢然)春城回北斗郢樹¶
發南枝(見宿鳥戀/本枝注)不見朝正使啼痕滿面垂(趙云長安/城如斗故)¶
<pb:KR4c0015_WYG_019-7b>¶
(曰北斗城而九江郡古屬揚州為楚地也方春回于北/斗城之時乃樹木發南枝于郢地之日以紀元日且見)¶
(公在長安而妹在鍾離也越鳥巢南枝非專指梅盖魁/仙詠紅梅詩云南枝向暖北枝寒自是近事耳呉邁逺)¶
(樂府詩云春城起風色郢者楚郢之郢不/見朝正使以重紀亂離四方之使隔絶也)¶
　　　春望¶
國破山河在(劉越石云家國/破亾親友凋殘)城春草木深感時花濺淚¶
恨别鳥驚心(司馬温公曰牂羊墳首三星在罾言不可/久古人為詩貴于意在言外使人思而得)¶
(之故言之者無罪聞之者足以戒也近世詩人惟杜子/美最得詩人之體如此詩句言山河在明無餘物矣草)¶
(木深明無人矣花鳥平時可娯之物見之而泣聞之而/悲則時可知矣  趙云謝靈運有感時賦或者謂花名)¶
<pb:KR4c0015_WYG_019-8a>¶
(感時花鳥名恨所/鳥不亦穿鑿乎)烽火連三月家書抵萬金(趙云考此/詩作于天)¶
(寶十五載之正月盖祿山反于十四載之十一月至是/則烽火連三月惟其烽火連三月所以家書抵萬金此)¶
(詩人之語為有法也今學者毎/見家書遂以此句為辭非也)白頭搔更短渾欲不勝¶
簮(趙云公時四十五歲故得以白頭為言/如鮑照行路難云白髪零落不勝冠)¶
　　　憶幼子(字驥子時隔/絶在鄜州)¶
驥子春猶隔鶯歌煖正繁(趙云鶯歌應以其能歌/俚詩遂名之曰鶯歌也)别離¶
驚節換聰惠與誰論(趙云公凡言此三如世/事與誰論妙絶與誰論)澗水空山¶
道柴門老樹村(趙云指言鄜州寄家之地公押村字有/愚公野谷村月掛客愁村與此老樹村)¶
<pb:KR4c0015_WYG_019-8b>¶
(皆匠立村/名之語)憶渠愁只睡炙背俯晴軒(炙背者負/暄之義也)¶
　　　一百五日夜對月¶
無家對寒食(世説寒食去冬/至一百五日)有淚如金波(漢樂志月穆/穆以金波)¶
(趙云史記馮驩彈劍鋏而歌曰長鋏歸來兮胡為乎無/家如載記慕客熈傳使有司按驗哭者有淚以為忠孝)¶
(無則罪之時公寄家鄜州而身䧟/賊中此所以嘆其無家金波月也)斫却月中桂清光應¶
更多(言月之清光為桂所掩也極杜補遺世説或謂徐/孺子曰若令月中無物當  明耳與此同意  趙)¶
(云上句暗使呉剛事語意又暗使徐孺子之意酉陽雜/爼載傳云月桂高五百丈有一人常斫之姓呉名剛學)¶
(仙道有過謫令代樹隨創隨合雖是杜公之後段成式/所撰而傳者舊矣徐孺子年九歳嘗月下戯人語以月)¶
<pb:KR4c0015_WYG_019-9a>¶
(中無物當極明徐曰不然譬如人眼中有瞳子無此必/不明或明此句以興姦邪蔽人主之時當時楊國忠已)¶
(死明皇左右别無姦邪而杜鴻漸崔冕之徒乃至勸太/子即位尊為太上皇則姦邪者其崔杜之謂乎雖未必)¶
(然而無/害于義)仳離放紅蘂想像嚬青蛾(謝靈運詩想像崑山/姿  趙云中谷有蓷)¶
(篇有女仳離仳亦離也音匹婢切言夫婦之失道而離/公因其夫婦離隔遂借用耳謝惠連謝謂謝靈運亦曰)¶
(哲兄感仳别相送越林垌屈原逺遊賦思故舊以想像/紅蘂言寒食時花也簡文帝列燈賦云競紅蘂之晨舒)¶
(今公詩作于無家之際言女方值仳離而花發則亦愁/寂而巳可想見其嚬也舊作青蛾當為青蛾翠眉之謂)¶
(也公詩有云青蛾皓齒在樓船宋南平王白紵舞曲曰/佳人舉袖曜青蛾李賀夜坐吟有云鉛革笑妾顰青蛾)¶
(却使杜/公字也)牛女漫愁思秋期猶渡河(趙云公因月夜所感/故起二星相聚之興)¶
<pb:KR4c0015_WYG_019-9b>¶
(言二星離而終聚其在我未知其何如耳漫則以不必/愁思盖猶有渡河之期事出齊諧記日桂陽城武丁者)¶
(有仙道常在人間忽謂其弟曰七月七日織女渡河諸/仙悉還宫吾向已被召不得停與爾别矣弟問織女何)¶
(事渡河兄何當還答曰織女暫詣牽牛吾去後年三千/年當還耳明日失武丁所在詩將子無怒秋以為期)¶
　　　大雲寺贊公房二首(本四首二/首在前巻)¶
心在水精域(清淨境/土也)衣霑春雨時(趙云江總大莊嚴寺/碑云俯看驚電影徹)¶
(琉璃之道遥拖宛虹光遍水精之域盖佛宇莊嚴皆以/金寶故也下句言一心所在初欲往之時乃當春雨雷)¶
(衣之/際)洞門盡徐步深院果幽期(謝靈運平生協幽期盡/趙云上句叙所趨詣)¶
(其徐步也董賢傳重殿洞同注門門相當也言賢僣天/子之制公後有題省中院壁詩云洞門對雪常隂隂則)¶
<pb:KR4c0015_WYG_019-10a>¶
(言其幽邃耳徐步如曹/植云動霜縠以徐步)到扉開復閉撞鍾齊及兹(趙云/此書)¶
(實事也齊讀從齋古用/此字周禮王齊日三舉)醍醐長發性(釋經云聞正法/如食醍醐然)飲¶
食過扶衰(杜補遺陶隠居云佛經稱乳成酪酪成酥酥/成醍醐醍醐乃酥酪之精液也世説載張世)¶
(錫之言日桑椹甘香鴟鷄革響淳酪養性人無妬心則/醍醐之發性抑可知矣此釋經所以喻正法也葢有醍)¶
(醐之味能開發真性過/分得此飲食以扶襄也)把臂有多日(絶交論把/臂之英)開懐無¶
愧辭(趙云開懷如云茍莫開/懐左氏祝史愧辭辭)黄鶯度結構(見新亭結/構罷注)紫¶
鴿下芳菲(趙云靈光賦云觀其結構而左太冲招隠/詩有嵓宂無結構楚辭云佩江離之芳菲)愚¶
意㑹所適花邊行自遲湯休起我病微笑索題詩(沙門/惠休)¶
<pb:KR4c0015_WYG_019-10b>¶
(姓湯氏善屬文世趙云湯休與鮑照同時善詩文/以比賛公新添  尊舉花伽葉㣲笑見傳燈録)¶
　　　　右一¶
細軟青絲履光明白㲲巾深藏供老宿取用及吾身(杜/補)¶
(遺南史髙昌國多草木有草實如繭中絲如細纑名為/白㲲國人取織以為布仇池翁贈清涼和尚云㑹須一)¶
(洗黄茆瘴未用深藏自㲲巾葢使子美故事以白㲲布/為巾也老宿僧之年老而有宿徳者以供老宿之物而)¶
(奉吾身言其敬也情趙云所以言/賛公待之厚乃交  之不賛也)自顧轉無趣交情何¶
尚新道林才不世(晉桑門支遁字/道林有才辨)惠逺徳過人(廬山逺/大師有)¶
(夙徳前漢鄭當時傳/一死一生乃知交情)雨㵼暮簷竹風吹青(一作/春)井芹天¶
<pb:KR4c0015_WYG_019-11a>¶
隂對圖畫最覺潤龍鱗(趙云青井當作春井葢言春時/之水井耳末句則必掛畫龍圖)¶
(矣公詩元四篇其二在古詩三川觀水漲之下葢作於/至徳二載之春何以知之古詩有春院此詩有春雨春)¶
(井芹則可知其為春三川觀水漲公自注云天寳十五/年七月中避冦時作是年是月肅宗即位改元至徳可)¶
(以知次年之春/為至徳二載也)¶
　　　　右二¶
　　　喜聞官軍巳臨賊寇二十韻¶
胡虜潛京縣(趙云至徳二載子儀以朔方兵敗安慶緒/于澧水復京師慶緒奔于陜郡此之謂潛)¶
(京縣京師之縣也鮑/明逺云河陽視京縣)官軍擁賊濠(城濠/也)鼎魚猶假息(後/漢)¶
<pb:KR4c0015_WYG_019-11b>¶
(方術謝夷吾傳/遊魂假息也)穴蟻欲何逃(鼎魚穴蟻言雖假息終不/能逃死也  杜補遺南史)¶
(邱遲與陳伯之書云酋豪猜貳部落攜離方當繫頭蠻/邸懸首藁街而將軍魚游沸鼎之中燕巢飛幕之上不)¶
(亦惑乎悉趙云蟻穴事異苑日桓謙太元中忽有人皆/長寸餘  被鎧持槊乗具裝馬從塪中出縁机登竈尋)¶
(飲食之所或有輒肉輒來叢聚力所能勝者以槊刺取/徑入穴蔣山道士令以沸湯澆所入處寂不復出因掘)¶
(之有斛許大/蟻死在穴中)帳殿羅𤣥冕(以帳為殿羅𤣥/冕言君臣聚謀)轅門照白袍¶
(周禮以車轅為門照白袍士皆思用命不止于營内也/  趙云帳殿者行在之所以帳為殿也庾肩吾曲水聨)¶
(句日迴川入帳殿列俎間芳洲梁孝綽曲水宴詩曰帳/殿臨春渠羅𤣥冕言羣臣侍也周禮弁師掌王之五冕)¶
(皆𤣥冕朱裏雖王者之制而三禮圗載應劭溪官儀以/為卿大夫𤣥冕曹子建責躬詩曰冠我𤣥冕陸士衡詩)¶
<pb:KR4c0015_WYG_019-12a>¶
(云𤣥冕無醜士則公侯之服羅者不一其人也如鮑明/逺扶宫羅將相之羅轅門出周禮雖亦王者之制而將)¶
(亦有之見項羽傳白袍則以朝廷之兵如梁陳慶之所/統之兵梁與魏戰慶之麾下悉着白袍所向披靡先是)¶
(洛中謠曰名軍大將莫自牢千兵萬馬避白袍言白/袍之可畏也公詩又曰未使呉兵着白袍亦同此矣)秦¶
山當警蹕(主出入/警蹕)漢苑入旌旄(言内地漸復也趙云上/句言肅宗在鳯翔也警)¶
(蹕出前漢出稱警入稱蹕止行人也旌旄者析羽為之/九旗之一也旄則幢也詩孑孑干旌孑孑干旄言兵往)¶
(長安為入漢苑矣/漢苑者上林苑也)路失(一云/濕)羊腸險(羊腸坂也在太行/天下之險也光武)¶
(賛金湯/失險)雲横雉尾髙(崔豹古今注髙宗有雉雊服章多/用翟羽故有雉尾扇  趙云安慶)¶
(緒弑父之年二月李光弼敗其衆于太原郡隋煬帝嘗/問崔績羊腸坂賾對有兩處一在上黨壺闗一在太原)¶
<pb:KR4c0015_WYG_019-12b>¶
(北九十里則今杜公所謂羊腸者指太原也失險者無/復有其險也彼既失太原羊腸之險而我勝矣雲橫則)¶
(天子所在雲横其上如黄帝與蚩尤戰于涿鹿之野常/有雲氣止于帝上雉尾髙舊注所引是羊腸却引太行)¶
(非/)五原空壁壘(五丈原地名近長安/時賊退敗故壁壘空)八水散風濤(闗内/八水)¶
(一涇二渭三滻四灞五澤六浩七澧八潏散風濤言寇/亂漸平  趙云上句言賊退而壘空也壁壘字出選考)¶
(長安志長安萬年二縣之外有畢原白鹿原少陵原髙/陽原細柳原正得原之名者恰有五若樂遊原則日樂)¶
(陽廟而亦曰原耳然則五原者殆指正名之五原乎公/古詩中崆峒五原亦無事亦此五原舊注便作五丈原)¶
(非是惟其収復長安故得言五原八水散風濤/則言風波止息之意顔延年詩春江壯風濤)今日看¶
天意遊魂貸爾曹(左傳今日之事我為政晉元帝云石/勒逋誅遊魂縱逸亦祖易之遊魂為)¶
<pb:KR4c0015_WYG_019-13a>¶
(變/也)乞降那更得尚詐莫徒勞(趙云賊窘則乞降黠則尚/詐今安賊既為官軍所臨)¶
(欲望如是不可也巳上言賊被/臨之狀巳下鋪叙所臨之人)元帥歸龍種司空握豹¶
韜(時代宗為元帥故曰龍種豹韜兵書也太公六韜有/豹韜第五篇  鮑云元帥謂廣平王也司空謂郭子)¶
(儀也帥趙云時至徳二載七月以廣平王俶為天下兵/馬元  往収長安後更名豫是為代宗也司空郭子儀)¶
(副之故有此句天子之子孫謂之龍種如隋文帝子勇/勇子儼雲昭訓所生乃云定興女帝帝嘗曰皇太孫何)¶
(謂生不得其地定興奏曰/天生龍種所以因雲而出)前軍(一作/旌)蘇武節(蘇武至海/上仗漢節)¶
(而毛盡落言前/軍皆守節之士)左將吕䖍刀(晉書吕䖍為刺史有佩刀/相者曰三公可佩䖍乃贈)¶
(别駕王祥曰苟非其人刀或為害以卿有公輔之量故/相與也言左將皆輔相之才  趙云又似言李嗣業史)¶
<pb:KR4c0015_WYG_019-13b>¶
(載嗣業善用陌刀髙仙芝討勃律時嘗署嗣業為左陌/刀將故得稱左將李歸仁之師果因嗣業以長刀突出)¶
(斬賊則公詩雖作于聞官軍臨冠之時而/嗣業善刀之名巳著故得用吕䖍刀也)兵氣回飛鳥¶
(羽獵賊鳥不及飛獸/不得過言其疾也)威聲没巨鼇(威聲雄重王杜補遺/北史鼓城  勰征征)¶
(沔北除中軍大將開府于是親勒大衆須㬰有二大鳥/從南來一向行宫一向幕府各為人所獲勰言于帝曰)¶
(始有一鳥望旗顛什臣謂大吉帝戲之曰鳥之畏威豈/獨中軍之略也吾亦分其一耳飛鳥避轅門兵氣回飛)¶
(鳥豈畏威而然乎其事類此威趙云舊注非是杜時可/補遺所引又穿鑿葢公用對  聲没巨鼇本亦無出處)¶
(必取巨鼇者何以巨鼇屭贔之物威聲所加乃至没之/此狂賊懾服之意若用回鳥畏威之儀又犯此句況既)¶
(云鳥一向行宫一向幕府/乃是來集與回義相反)戈鋋開雪色(東郊賊戈鋋彗/雲注矛矟也鋋)¶
<pb:KR4c0015_WYG_019-14a>¶
(音時/連切)弓矢向秋毫(言雖㣲必中也睹趙云戈鋋爾物列/子目將眇者先  秋毫弓矢向之言)¶
(能中/㣲也)天步艱方盡(詩天步/艱難)時和運更遭(趙云所謂時和/嵗豐文選有云)¶
(時之未遭又遭遇嘉運則時/與運之下可押遭字韻矣)誰云遺毒螫(西京賦蕩亡/秦之毒螫四)¶
(子講徳論曰秦之時處位任政/者並施毒螫説文螫行毒也)巳是沃腥臊(如以湯沃/去腥臊也)¶
(漢書蠻夷腥臊之趙云螫音施隻切腥臊字則國語舅/犯對晉侯曰偃  肉腥臊將焉用之而□衡鸚鵡賦忖)¶
(陋體之腥臊毒螫腥/臊皆以蟲鳥眇之耳)睿想丹墀近(言將収復復坐朝也/丹墀以丹漆塗之)¶
神行羽衞牢(趙云葢言車駕有可還之勢書云思曰睿/睿作聖睿想天子之念慮也丹墀者天子)¶
(之殿上以丹塗其墀神行天子之行/也羽衞葆羽之衞牢則安而無警矣)花門騰絶漢(燕山/銘經)¶
<pb:KR4c0015_WYG_019-14b>¶
(磧鹵絶/大漢)拓羯渡臨洮(臨洮郡名大趙云時用朔方安西/回紇南奕  食之兵今言花門曰)¶
(紇是也拓羯安西是也臨洮即洮州謂之/臨洮郡騰絶漠渡臨洮言其喜來助順也)此輩感恩至¶
羸俘何至操(言回紇感恩而助順其勇鋭所向無前也/  趙云至勝賊時果得回紇以奇兵繚賊)¶
(背夾攻之晉書此輩當束之髙閣/羸俘尫羸之俘也操者執俘之謂)鋒先衣染血(太宗平/劉武周)¶
(躬臨矢石/血衊兩袖)騎突劍吹毛(吹毛言其利也古有吹毛之劍/  師云曹植曰如劍首之吹一)¶
(毛亦何足恃武趙云此對為最工先鋒突騎皆倒使衣/染血南史梁  帝謂張稷有衣染天血之語佛書如吹)¶
(毛/劍)喜覺都城動悲連子女號家家賣釵釧只待獻春醪¶
(董卓傳吕布殺卓馳齎赦書以令宫殿内外士卒皆稱/萬嵗百姓歌舞于道長安中士女賣其珠玉衣裝市酒)¶
<pb:KR4c0015_WYG_019-15a>¶
(肉相慶者填滿街肆月趙云葢舉皆望京/師収復其喜如此九  癸邱果復京師也)¶
　　　喜達行在所三首(更始立光武為蕭王悉令罷/兵詣行在所蔡邕獨斷曰天)¶
　　　　(子以四海為家謂所居為行/在所時子美自京竄至鳯翔)¶
西憶岐陽信(岐陽在鳯翔西左傳/成王有岐陽之蒐)無人遂却迴眼穿當¶
落日心死著寒灰(庚桑楚曰心若死灰别賦骨肉悲而/心死  趙云岐陽乃鳯翔也名巳見)¶
(於周左傳成王有岐陽之蒐是也公在賊中引首西望/欲知鳯翔行在消息無人遂却自鳯翔回得以問之也)¶
(惟其無人可問則徒眼穿心/死而巳莊子哀莫大于心死)霧樹行相引(霧一/作茂)蓮峰望¶
或開(華山有蓮華/峰一作連山)所親驚老痩辛苦賊中來(奔走憔悴/故所親驚)¶
<pb:KR4c0015_WYG_019-15b>¶
(其老痩漢書師古曰所親素所親任也非趙云茂樹連/山言自出長安眼中之所見一作蓮峰  也葢蓮峰乃)¶
(華山蓮花峰也豈有却倒過長安之東經同華之境而/來乎當以茂樹連山字為正也鮑照詩連山𦕈雲霧前)¶
(漢張良傳所封皆蕭曹故人所親愛師古注/云云雖不指言親戚而公之意則言親戚也)¶
　　　　其二¶
愁思胡笳夕(言䧟賊久厭胡笳也李陵書曰胡笳互/動物馬悲鳴蔡琰詩胡笳動兮邊馬鳴)淒¶
涼漢苑春(漢儀注養鳥獸者通名為/苑雖春而淒涼言殘敝也)生還今日事(後漢/班超)¶
(妹同郡曹夀妻昭上書請超日/丐超餘年一得生還復見闕庭)間道暫時人(間道伺間/隙之道而)¶
(行班超從間道到疏勒懐趙云藺相/如使其從者自秦間道  璧以歸趙)司𨽻章初覩(更始/以光)¶
<pb:KR4c0015_WYG_019-16a>¶
(武行司𨽻校尉入落陽人司司𨽻僚屬皆觀喜不自勝/老吏或垂泣日不圖今日復見漢官威儀由是識者皆)¶
(屬心/焉)南陽氣已新(後漢光武紀日望氣者蘇伯阿為王/莽使至南陽遙望見舂陵郭唶日氣)¶
(佳哉鬱鬱葱葱也杜補遺謝𤣥暉始出尚書省詩既通/金閨籍復酌瓊筵醴還覩司𨽻章復見東都禮  趙云)¶
(庾信哀江南賦曰/反舊章于司𨽻)喜心翻倒極嗚咽淚沾巾(趙云張平/子四愁詩)¶
(曰側身北望涕沾巾/也公使沾巾字屢矣)¶
　　　　其三¶
死去慿誰報歸來始自憐(楚辭私自/憐兮何極)猶瞻太白雪喜遇¶
武功天(太白山也武功縣名屬鳯翔之杜補遺錄異記/曰金星之精墜于終南圭峯  西因號為太白)¶
<pb:KR4c0015_WYG_019-16b>¶
(其精化為白石狀如美玉常有紫氣覆之𤣥宗立𤣥元/廟于太寧里臨淄舊邸取其石琢為像焉餘見送韋十)¶
(六評事受詞大白脚不趙云太白山在郿縣郿則鳯翔/之屬縣也武功在唐  屬鳯翔但近耳公詩兩句所以)¶
(顯行歸行在也于太白言雪則太白之雪冬夏不消必/曰武功天者古語有之武功太白去天三百言最高處)¶
(也亦以寓親近行在之意乎布増添地圖記太白山甚/高上常積雪半山有雲如瀑  則㴻雨人常侯驗如離)¶
(畢焉故語曰南山/瀑布不朝則暮)影靜千官裏心蘇七校前(公入朝鮮/當途之交)¶
(故言影靜心蘇言憂釋而心蘇也前漢刑法志京師有/南北軍屯武帝内増七校注中壘屯騎歩兵越騎長水)¶
(胡騎射聲虎賁凡八校尉/胡騎不常置故此言七也)今朝漢社稷新數中興年(凡/王)¶
(室中否而再興謂之中興如周興漢光武是巳時唐有/安史之亂故云  趙云中興于漢書中音去聲今公詩)¶
<pb:KR4c0015_WYG_019-17a>¶
(律平側不差所/以見去聲明矣)¶
　　　得家書¶
去慿遊客寄(一云休/汝騎)來為附家書今日知消息他鄉且¶
舊居(趙云一云休汝騎非言出遊彼處客寄之人去時/馮仗之日來則為我附家書也且舊居指言寄家)¶
(在鄜已是他鄉但恐亂離更/有遷徙故知消息而喜雲耳)熊兒幸無恙(後漢蘇竟傳/云君執事無)¶
(恙爾雅曰恙憂也公/孫𢎞傳何恙不已)驥子最憐渠(驥子公之/子宗武也)臨老羇孤¶
極(謂流離/孤苦也)傷時㑹合疎(以時無/交舊也)二毛趨帳殿(二毛言鬢/毛二色謂)¶
(班白也帳殿謂行在所以帳為殿也左傳宋襄/公日不禽二毛黄巢之屯八角帳幄皆象宫殿)一命侍¶
<pb:KR4c0015_WYG_019-17b>¶
鸞輿(公至行在授左拾遺毛趙云宗武小字驥子然則/熊兒者豈宗文耶二  字出左傳而潘安仁云始)¶
(見二毛庾肩吾劉孝綽詩曽使帳殿字西都賦乗鸞輿/備法駕此詩盖至徳二載七月所作按公是歳竄歸鳯)¶
(翔授左拾遺故曰一命侍/鸞輿也左傳云一命而傴)北闕妖氛滿(北闕帝闕也奴/氛滿謂未收復)¶
(也/)西郊白露初(謂肅殺之威漸生也言趙云上句指言/安慶緒方熾西郊指  長安西郊也盖)¶
(賊兵之所在以白露初/言之則是年七月明矣)涼風新過鴈秋雨欲生魚農事¶
空山裏眷言終荷鋤(一云終篇言荷鋤陶淵明雜詩種/豆南山下草盛豆苗稀晨興理荒)¶
(穢帶下荷鋤歸鴈趙云上句又以紀秋新之新而起末/句之興月令鴻  來在八月而此云新過雁則按白露)¶
(為近也公既遭亂無績乃欲歸/耕而已一云終篇言荷鋤非是)¶
<pb:KR4c0015_WYG_019-18a>¶
　　　奉贈嚴八閣老(鮑云嚴武也至徳初房琯薦為/給亊中收長拜京兆兆尹稱閣)¶
　　　　(老時為/給事中)¶
扈聖登(一云今/日登)黄閣(扈扈從也宋忠日三公黄閣禮記/鄭𤣥注云朱門洞啟當陽兆正色)¶
(三公之與天子禮秩相亞故黄其閣黄師云唐郭承嘏/為給事中文宗謂宰相曰承嘏久在  扉是也  趙云)¶
(徐堅于三公事載沈約宋書云三公黄閣前史無義臣/按禮記云士&KR1302;與天子同公侯大夫即異鄭𤣥注云云)¶
(疑是漢末制也本朝揚侃撰/職林作宋忠所云未知孰是)明公獨妙年(明公相尊美/之稱也蔡文)¶
(姫謂曹公日明公廐/有萬焉妙年少年也)蛟龍得雲雨(呉志周瑜上疏孫權/日劉備以梟雄之姿)¶
(而有闗羽張飛熊虎之將猥割土地以/資業之恐蛟龍得雲雨終非池中池也)鵰鶚在秋天(秋/天)¶
<pb:KR4c0015_WYG_019-18b>¶
(鷙鳥撃摶之時也鵰鶚在秋天得其時矣出/趙云上句周瑜言劉備全語下句應有全)客禮容疎¶
放官曹可(一作/許)接聨新詩句句好應任老夫傳(趙云閣/老尊矣)¶
(惟其以客禮待公而容其疎放故雖為官曹而卑可接/聨之應任老夫傳則欲傳則公之好詩句自非知音何)¶
(以至/此)¶
　　　留别賈嚴二閣老兩院補闕(得聞字嚴武賈至/按新書公家寓鄜)¶
　　　　(彌年難窶詔許公自往視者趙云唐新/史楊綰傳故事舍人年久  為閣老)¶
田園須蹔往(陶淵明歸去來田/園將蕪胡不歸)戎馬惜離羣(老子戎馬/生于郊禮)¶
(記離羣/索居)去逺留詩别愁多任酒醺一秋常苦雨今日始¶
<pb:KR4c0015_WYG_019-19a>¶
無雲山路時(一作/晴)吹角那堪處處聞(處處聞言所在有/兵也  趙云舊本)¶
(山路時吹角然既云處處聞當言晴吹角盖言方山路/之晴稍可喜矣却值吹角既吹角矣又處處聞不亦可)¶
(為别/愁乎)¶
　　　晚行口號¶
三川不可到(時三川在賊境左傳周之亾/也其三川震注涇渭洛水也)歸路晚山稠¶
落鴈浮寒水饑烏集戍樓(戍樓防戍之樓也戍/人欲望逺故作樓)市朝今¶
日異喪亂㡬時休逺愧梁江總還家尚黒頭(江總在陳/掌東宫管)¶
(記與太子為長夜飲後主即位授尚書令京城陷入隋/為上開府復歸老江南  趙云三川鄜州縣名地理志)¶
<pb:KR4c0015_WYG_019-19b>¶
(注云華池水黒水洛水所㑹舊注乃引周三川震却成/説長安矣盖國語云西周三川皆震注云西周鎬京也)¶
(而三川則謂涇渭洛如此則舊注非漉州三川所以不/可到者以山稠故也山稠而不可到者時當喪亂憂盗)¶
(賊也公北征詩云坡陁望陁畤巖谷互出没夜深經戰/傷寒月照白骨則舊經殘破矣落鴈浮寒水與飛鴻滿)¶
(野同意饑烏集成樓與楚幕有烏同意盖言地經喪亂/寂乎無人而然也江總得歸老江南故日逺媿也晉王)¶
(珣為桓温掾温曰/王掾當作黒頭公)¶
　　　獨酌成詩¶
燈花何太喜(西京雜記云樊噲問陸賈日自古人君皆/云受命于天有瑞應豈有之乎賈應之曰)¶
(有之夫目瞤得酒食燈花得錢財乾鵲噪而行/人至蜘蛛集而百事喜小既有徵大亦宜然)酒綠正¶
<pb:KR4c0015_WYG_019-20a>¶
相親(綠一/作色)醉裏從為客詩成覺有神(如有神助也公嘗/有詩云讀書破萬)¶
(巻下筆如有神醉趙云今公得酒獨酌而用燈花事大/抵取喜事而已  裏從為客者任從為客而不辭也有)¶
(神字多在詩言之則孔文舉言禰衡之能章章日思若/有神公詩又篇篇什若有神而謝靈運亦云此語神助)¶
兵戈猶在眼儒術豈謀身共被微官縛低頭愧野人(低/頭)¶
(言愧而不能仰視也云趙云前漢戾太子賛止息兵戈/而廋信周齊王碑序  夏官以兵戈為主專謀七徳選)¶
(詩薛蘿君子眼荀子云儒術行/而天下富左傳有野人與之塊)¶
　　　收京三首¶
仙杖離丹極(謂大駕/出幸也)妖星照玉除(晉天文志妖星一日/慧星二日孛星凡二)¶
<pb:KR4c0015_WYG_019-20b>¶
(十一星曹子建日凝霜依玉除説文日除殿階也西都/賦曰玉除彤庭  趙云西都賦玉堦彤庭改階字為除)¶
(誤/矣)須為下殿走(世説螢惑入斗天子/下殿走謂避亂也)不可好樓居(史記/公孫)¶
(卿日仙人好樓居于是上令長安作&KR0034;亷桂觀甘泉作/延夀觀焉  趙云好樓居出史記封禪書今公以仙人)¶
(比天子也一作得非羣盜/起難作九重居語白不取)暫居汾陽駕(莊子堯往見四/子貎姑射之山)¶
(汾水之陽釋音云案汾水出太原今莊生寓言也謝/靈運從游京口扎固詩昔聞汾水避今見塵外鑣)聊¶
飛燕將書(史記魯仲連乃為書約之矢以射城中之燕/燕將懼誅因保守聊城不敢歸齊田單攻聊)¶
(城歳餘不下仲連乃為書約之矢以射城中遺燕將將/見仲連乃自殺也  趙云言京城不勞兵戰而駕可復)¶
(止若魯仲連飛書而聊城也/自下耳所以見收復之易)依然七廟畧更與萬方初(天/子)¶
<pb:KR4c0015_WYG_019-21a>¶
(七廟素趙云兵謀為之廟畧盖謀之于廟也言/廟畧  定更與萬方一新更平聲盖更始之義)¶
　　　右一¶
生意甘衰白天涯正寂寥忽聞哀痛詔又下聖明朝(漢/武)¶
(帝末年下/哀痛之詔)羽翼懐商老(漢高祖時戚夫人以寵將移動/太子吕后用張良計召四皓入)¶
(侍太子朝上指視戚夫人曰彼羽翼/已成難動矣商老四皓隱于商山也)文思憶帝堯(堯典/放勛)¶
(欽命文思息詞反又如字帝趙云商老似言郭子儀副/廣平王以成功也文思憶  堯指言肅宗盖公既被詔)¶
(歸鄜州乃聞收京既懐郭公又憶主皆跂望/之心也不以文害辭不以辭害意然後可解)叨逢罪已¶
日(罪已詔也左傳臧文仲日/禹湯罪已其興也勃焉)霑洒(一作/洒涕)望青霄(趙云感/而上天)¶
<pb:KR4c0015_WYG_019-21b>¶
(也/)¶
　　　右二¶
汗馬妝宫闕(漢蕭何傳未/有汗馬之勞)春城鏟賊壕(趙云古樂府詩/春城起風色收)¶
(復京師在九月而公詩云春城鏟賊壕未詳豈自九月/至正月而定乎盖賊在京師不無殘破更易為之鏟則)¶
(盡削平其/迹之義也)賞應歌杖杜(詩杖杜勞/還役也)歸及薦櫻桃(歸一則/福禮月)¶
(令仲夏之月羞以含桃先薦寢廟即櫻桃今之所謂朱/桃者是也前漢叔孫通傳古者有春嘗果方今櫻桃熟)¶
(可獻願陛下出因取櫻桃獻宗/廟上許之諸果獻由此興也)雜虜横戈數功臣甲第高¶
(武帝為霍去病治第宅也甲第猶言甲乙之次第謂第/一之第也田蚡治宅甲諸第  趙云戰國第衛行人燭)¶
<pb:KR4c0015_WYG_019-22a>¶
(過免胄横/戈而進)萬方頻送喜無乃聖躬勞(班超傳西域平定/薦勲祖廟布大喜)¶
(于天下言聖躬受/喜報之頻而勞也)¶
　　　　右三¶
　　　月¶
天上秋期近人間月影清入河蟾不沒(&KR0067;肩吾望月詩/渡河光不濕)¶
搗藥兎長生(傅𤣥擬天問日月中何有白兎搗藥玉經/曰月中有兎與蟾何也月隂也蟾陽也而)¶
(與兎並明隂係陽也獸薛云按後漢張衡靈憲序曰月/者隂宗之精積而成  象兎隂之類其數偶其後有凴)¶
(焉羿請無罪之藥于西王母姮娥竊之以奔月是為蟾/蜍  趙云公于河係之以蟾居水之物古詩有云採取)¶
<pb:KR4c0015_WYG_019-22b>¶
(神藥高山端白兎搗蝦蟇丸而/李白亦云白兎搗藥秋復春)只益丹心苦能添白髪¶
明干戈知滿道休照國西營(時官軍營于國西休照為/征夫見月而有感也  趙)¶
(云盖是年閏八月方以廣平王為元帥收復長/安則閏八月前已長安以西不能無兵屯處矣)¶
　　　哭長孫侍御¶
道為詩書重名因賦頌雄(子雲賦頌/名重漢朝)禮闈曽擢桂(禮闈/禮部)¶
(所設以取士也卻喜對武帝曰臣舉/賢良對䇿為天下第猶林林林一枝)憲府舊乗驄(御史/所居)¶
(之署漢謂之御史府亦謂之憲臺唐龍朔中改司經局/為桂坊署為東宫之憲府後漢桓典拜侍御史執法無)¶
(所回避常乗驄馬京師畏憚為/之語曰行行且止避驄馬御史)流水生涯盡浮雲世事¶
<pb:KR4c0015_WYG_019-23a>¶
空(趙云子在川上曰逝者如斯夫不捨晝夜浮雲易散/之物孔子嘗以比不義之富貴今以世事比之所以)¶
(悼之/也)唯餘舊臺柏蕭瑟九原中(時御史府中列柏樹檀/弓獻文子曰從先大夫)¶
(于九京也註晉卿大夫之墓地在九原原作京字也千/趙云漢朱博為御史大夫其府列柏樹常有野鳥數)¶
(栖宿其上晨去暮來號曰朝夕鳥檀弓趙文子與叔舉/觀乎九原註雖云晉地之名而用于塟處皆可矣故沈)¶
(休文云誰當九原上鬱鬱望佳城也今詩句云往日御/史府所列之柏樹今則在墓地種之而蕭也也  新添)¶
(潘岳述哀殯宫已/肅青松栢轉蕭瑟)¶
　　　奉送郭中丞兼太僕卿充隴右節度使三十韻¶
　　　　(英/乂)¶
<pb:KR4c0015_WYG_019-23b>¶
詔發西山將(辛慶忌賛日秦漢以來/山東出相山西出將)秋屯隴右兵(唐書/郭英)¶
(乂傳英乂知運之季子至徳初肅宗興師朔野英乂以/將門子特見任用遷隴右節度使  趙云英乂先為秦)¶
(州都督乃加隴右節度使故云西山正/言秦州不干山西出將事舊注非是)淒涼餘部曲燀¶
(一作/烜)赫舊家聲(謂知運先朝亦為隴右節度使也宋鮑/照東武吟將軍既下世部曲亦恐存漢)¶
(光武紀注大將軍營有五部部有三校尉部下有曲曲/有軍侯一人李廣行無部曲行伍司馬子長部任少卿)¶
(書曰李陵既生䧏頽其家聲督趙云餘部曲餘秦州部/曲也祿山亂英乂拜秦州都  隴右採訪使知運在先)¶
(朝先為隴右節度使屯西方戎夷畏憚故/言舊家聲燀音充善切史記威燀音達)鵰鶚乗時去¶
(見鵰鶚在/秋天住)驊騮顧主鳴艱難須上䇿容易即前程(言其/䇿畧)¶
<pb:KR4c0015_WYG_019-24a>¶
(足以自取富貴無難也卓趙云鵰鶚驊騮所以美英乂/也公多以此譬人材之  傑今此言乗時顧主則又勸)¶
(之以趨功名之㑹而不㤀君也故又有下句當艱難須/上䇿之際更無難色而容以往之焉詩天步艱難史周)¶
(得上䇿東方朔云談/何容易前程字出選)斜日當軒盖高(一作/歸)風巻斾旌(趙/云)¶
(言行色也梁簡文帝雨詩曰儻令斜日照併欲似浮絲/又梁任昉苦熱詩斜日照西垣説范翟璜謂田子方曰)¶
(吾祿厚得此軒蓋而范彦龍貽張徐州詩曰軒盖照墟/落詩云悠悠斾旌兩句之勢盖用夏侯湛褉賦微雲承)¶
(軒清風/巻旌)松悲天水冷(天水郡漢武元鼎三年置秦州地/記云郡前湖水冬夏無增涸因以)¶
(名/焉)沙亂雪山清(後漢明帝紀祈連山名即天山也一名/雪山在伊州北  趙云秦州有天水縣)¶
(又謂之天水郡樂史寰宇記天水縣有井四時湛然昔/人避難于比敵人欲漏其水左右穿鑿不得水脈故云)¶
<pb:KR4c0015_WYG_019-24b>¶
(天水松悲言英乂去而松為之悲/沙亂似言人馬踐踏有亂之理)和虜猶懐惠(和和好/也惠恩)¶
(惠/也)防邊不敢驚(趙云和虜指言吐蕃也至徳二載使使/來請討賊且修好既而侵廓岷霸等州)¶
(又請和也語/小人懐惠)古來於異域鎮靜示專征(專征謂受命鉞/之賜得專征討)¶
(侵趙云言待之以靜不時撓之以以有必征其/  叛之理已上叙英乂行色至隴右者如此)燕薊奔¶
封豕(薊縣燕之所都前志云秦舉兵減燕薊左傳昭王/在隨甲包胥如秦乞師曰呉為封豕長蛇薦食上)¶
(國言呉貪害如蛇豕封大也/豕之性善突故取以喻祿山)周秦觸駭驚(史祿山之亂/賊將高嵩擁)¶
(兵入汧隴英乂偽勞之既而伏兵發盡虜其衆駭鯨言/若鯨魚之駭難禦也陳琳檄云若駭鯨觸細網  趙云)¶
(天寶十四載十一月祿山反于幽州陷河北十二月陷/東京十五載六月陷京師此所謂奔突幽州薊而觸周)¶
<pb:KR4c0015_WYG_019-25a>¶
(秦/也)中原何慘黷餘孽尚縱横(文選上慘下黷注慘不登/貎衰江南賦茫茫慘黷殘)¶
(孽餘冠也尚趙云祿山既弑慶緒復為/冠此所謂  縱横也選云駱驛縱横)箭入昭陽殿(檄/書)¶
(箭/也)笳吟細栁營(笳者胡人巻蘆葉吹之以作樂也故曰/胡笳張博望入西域傳其法于西京李)¶
(延平更造新聲二十八解以為武樂有出塞入塞抑揚/等十曲新枊營周亞夫軍營也  趙云此一叚䧟京師)¶
(時事昭陽殿漢成帝趙皇帝所居而箭入言禍亂及于/官中也細栁營周亞夫所營在長安言胡人之笳乃在)¶
(漢營/也)内人紅袖泣王子白衣行(趙云言雖是王子以避/亂之故隱迹為白衣而)¶
(行/)宸極妖星動(妖星見本巻收京注/劉越石表宸極失御)園陵(一作/林)殺氣平¶
(趙云宸極者紫㣲之宮也妖星/見晉天文志殺氣與園陵平也)空餘金椀(一作/盌)出(光武/紀赤)¶
<pb:KR4c0015_WYG_019-25b>¶
(眉焚西京宫室發掘園林金/椀出見早時金椀出人間註)無復繐帷輕(魏武帝遺令/吾媫妤數人)¶
(著于銅雀臺堂上施六尺床張繐帷謝𤣥暉詩繐帳飄/井幹此言賊凌暴園陵也  趙云金椀寢廟及園陵中)¶
(物公詩又曰早時金椀出人間漢武崩後有/特金椀賣于市之事繐悵繐帳皆靈帳之稱)毁廟天飛¶
雨焚宫火徹明(項羽入咸陽殺奉降王子/嬰燒其宫室火三月不㓕)罘罳朝共落¶
棆桷夜同傾(言賊毁宗廟及宫室漢書注師古曰罘罳/謂連闕曲閣也以覆重刻垣墉之處其形)¶
(罘罳一曰屏也東觀元夀二年盗賊並起燔燒茂陵都/邑火見未央宫  薛云又按詩方斵是䖍注椹謂之䖍)¶
(升景山棆林取松柏易直者斵而䖍之之正于椹上以/為桷也  趙云罘罳祖出漢文帝紀七年六月未央東)¶
(闕罘罳災如淳日東闕與其兩旁罘罳皆災也罘音浮/棆桷字未見全出字書棆止云木名也豈桷以棆木為)¶
<pb:KR4c0015_WYG_019-26a>¶
(之邪雖師民瞻善本亦作棆桷薛蒼舒引詩陟彼景山/注以為棆桷乃掄擇之掄其説迃謬棆桷二字甚可疑)¶
(若以為欀桷則夜徹明之火無所不聞吹之傾則欀桷/又非止傾而已以俟博聞青箱雜記云漢書文帝紀云)¶
(罘罳災崔豹古今註云罘罳屏也罘者復也罳者思也/臣朝君至屏外復思所奏之事于其下顔師古註云云)¶
(又禮記云疏屏天子廟飾也鄭注云屏謂之樹今今浮/思也刻之為雲氣蟲獸如今闕上為之矣余按唐蘇鶚)¶
(演義稱罘罳織絲為之輕疎浮虛象羅網交文之狀盖/宫殿簷户之間也乃引文宗實錄云太和中甘露之禍)¶
(羣臣奉上出殿北門裂斷罘罳而去又杜甫天寶末詩/云罘罳朝共落棆桷夜杖傾又非温庭筠補陳武帝與)¶
(王僧辨書云罘罳晝巻閭闔晨開為證皆非曲閣屏障/之意反以崔豹顔師古之徒為大誤又案段成式酉陽)¶
(雜爼稱士林間多呼殿榱桷䕶雀網為罘罳其淺誤如/此乃引張揖廣雅曰復思謂之屏又王莾性好時日小)¶
<pb:KR4c0015_WYG_019-26b>¶
(數遣使壊渭陵延陵園門罘罳曰使民無復思漢也又/引魚豢魏畧曰黄初三年築諸門闕外罘罳為證反以)¶
(絲網之説為大謬余謂二説皆通以罘罳為網則結繩/為之施于宫殿簷楹之間如蘇鶚之説是也以罘罳為)¶
(屏則刻木為之施于城隅門闕之上如成式之言是也/然就二説之中擇馬唯段氏之説為長案五行志註云)¶
(罘罳闕之屏也玉篇云罘罳屏樹門外也又云罘罳罟/也但屏上彫刻為之其形如網罟之狀故謂之罘罳音)¶
(浮思則取其復思之義耳漢西京罘罳合版為之亦築/土為之毎門闕殿舍前皆有焉于今郡國㕔前亦樹之)¶
(故宋子京詩云秋色/淨罘罳皆其義也)三月師逾整羣胡勢就烹(趙云三/月三易)¶
(月也公詩又云烽火連三月亦是此閏八月初以廣月/王為天下兵馬元帥今詩所謂元帥調新律是已逆數)¶
(閏八月以前通為三易月則當是郭子儀五月及安守/忠戰于清渠敗績之後别訓練士卒至此師逾整肅可)¶
<pb:KR4c0015_WYG_019-27a>¶
(以擒賊矣以上十六句叙安氏父子/為㓂而廣平王往收復京師者如此)瘡痍親接戰(李廣/傳大)¶
(將軍與單于接/戰單于遁走)勇決冠垂成(此言英乂躬胃矢石功冠/垂成垂成猶欲成也  趙)¶
(云此微言英乂之敗而激其再立功也是年二月李光/弼敗安慶緒于太原而是時英乂戰于武功敗績故有)¶
(蒼荑之譬且言/其垂成也也)妙譽期元宰殊恩且列卿(趙云上句美/其可以為相)¶
(則列卿則今/兼太僕也)㡬時回節鉞戮力掃欃槍(成十三年傳戮/力同心欃槍妖)¶
(星也前漢天文志石氏見欃雲如牛甘氏不出三月乃/生天槍石氏見槍雲如馬甘氏不出三月乃生天欃謝)¶
(宣逺子房詩鴻門銷薄蝕&KR0008;下隕欃槍馬新添書聿求/元聖與之戮力爾雅曰慧星為欃槍司  相如大人賦)¶
(檻欃槍以為旌兮/靡屈虹而為綢)圭竇三千士(儒行儒有篳門圭竇註/門旁穿墻為竇如圭右)¶
<pb:KR4c0015_WYG_019-27b>¶
(傳筆門圭竇之人僖二十四年秦/伯送衛于晉三千人實紀綱之僕)雲梯七十城(雲梯攻/城具高)¶
(長上與雲齊可依而立公輸作雲梯以攻宋墨子設守/宋之備九攻而黒子九却之  趙云公詩有云蒼茫城)¶
(七十流流劍三千今云三千士者使莊子劍士夾門/而客三千餘人也七十城使燕樂毅下齊七十餘城)耻¶
非齊説客(酈生嘗為説客馳使諸侯漢王使説齊王田/廣一罷歴下兵首與漢通和淮隂侯乃夜謀)¶
(度兵襲齊齊以酈/生賣己遂烹之)甘似魯諸生(漢叔孫通傳臣願徵魯/諸生與臣弟子共起朝)¶
(儀有趙云益謂以圭竇之貧士尚有三十而下七十城/亦  為雲梯之具者如我曽無説客之談特為諸生之)¶
(事而已盖自責/其無補于戰也)通籍微班忝(此公自言得為拾遺通朝/籍也微班言位下也通籍)¶
(見前漢元/帝紀注)周行獨坐榮(詩寘彼周行箋云周之列位也/後漢宣秉拜御史中丞光武特)¶
<pb:KR4c0015_WYG_019-28a>¶
(詔御史中丞與司隷校尉尚書令會同並專席而坐故/京師號曰三獨坐時英又為中丞  趙云周行古注謂)¶
(周之列位而公意却/是周徧之行列也)隨肩趨漏刻短髪寄簪纓(寄一作/愧  趙)¶
(云上句言同入朝也倒使五年以長則肩隨之漏刻出左/後漢功在漏刻下句以言其在有位之列也短髪倒使)¶
(傳髮甚短/而心甚長)徑欲依劉表(魏志王粲傳粲以西京擾亂/皆不就辟乃之荆州依劉表)還¶
疑厭禰衡(還疑一云能無後漢文苑傳禰衡字正平孔/融愛禰衡材數稱述于曹操操欲見之而衡)¶
(素相輕疾不肯往操懷忿而以其才名不欲殺之送與/劉表及荆士大夫先服其才名甚賓禮之後復侮慢表)¶
(表耻不能容以江夏太守黄祖性急躁故送衡與之卒/為祖所殺  趙云依劉表以王粲自比却疑諸公如曹)¶
(操劉表黄祖/輩厭禰衡也)漸衰那此别忍淚獨含情廢邑狐狸語(襄/十)¶
<pb:KR4c0015_WYG_019-28b>¶
(四年傳南鄙之田狐/狸所居&KR0600;狼所嗥)空村虎豹争(村言無人虎豹争盜/賊縱横故也  趙云)¶
(公曰狐狸虎豹以比盜賊後漢張綱奉使埋輪不行曰/&KR0008;貇當路安問狐狸晉張孟陽七哀詩曰季世喪亂起)¶
(盜賊如/豺虎)人頻墜塗炭(仲虺之誥有夏昬徳民墜塗/炭言民之危險若䧟泥墜火)公豈¶
忘精誠(趙云禮記不精不/誠未有能動人也)元帥調新律前軍壓舊京(鮑/云)¶
(謂廣平王將復京師也業趙云元帥指言廣平王俶是/為代宗前軍指言李嗣  之軍時代宗為元帥郭子儀)¶
(副之而李嗣業為前軍新律是師律之律舊京指言/長安後云仍扈從則望長安收復而車駕復還也)安¶
邊仍扈從莫作後功名(莫作一云無使時代宗為元帥/期于收復公勉郭令立功名無)¶
(後衆人也史/安邊在良將)¶
<pb:KR4c0015_WYG_019-29a>¶
　　　送楊六判官使西蕃¶
送逺秋風落西征海氣寒帝京氛祲滿(氛祲不祥之氣/言胡塵汚染帝)¶
(室/)人世别離難(趙云此篇是至徳二年九月前詩葢京/師猶未復所謂帝京氛祲滿宜在收京)¶
(師前送逺公曽云皇天悲送逺但未見本出潘安仁有/西征賦往吐蕃渡青海而去祲音干鴆切精氣感祥也)¶
(阮孚嘗云氛祲既澄日月自朗楚/辭云憂莫憂于生别離句意倣此)絶域遥懷怒和親願¶
結歡勑書憐賛善(贊並吐/蕃主名)兵甲望長安(望長安言/欲入冦也)宣命¶
前程急惟良待士寛(趙云絶域指言吐蕃李陵書云奉/使絶域和親字起于漢左傳楚子)¶
(使椒舉如晉日寡君願結驩于二三君賛普其俗謂疆/雄日贊丈夫日普故以號君長按唐新史吐蕃傳云至)¶
<pb:KR4c0015_WYG_019-29b>¶
(徳初取巂州及威武等諸城入屯石堡其明年使使來/請討賊且脩好肅宗遣給事中南巨川報聘然嵗内侵)¶
(取廓霸岷等州及河源莫門軍數來請和帝雖審其譎/姑務紓患乃詔宰相郭子儀蕭華裴遵慶等與盟史之)¶
(所載如是而已以公詩考之中國以其懷怒侵叛而與/之和親所以勅書憐其君長欲窺長安之意而急遣使)¶
(與和也詳味惟良待士寛一句為楊判官而言判官者/必以事閑廢今欲選良材以為使則待之以濶畧而用)¶
(之故下句有起為官有正羽翰之語東坡詩/有云試草尺書招賛普依倣勑書憐賛普也)子雲清自¶
守今日起為官(揚子雲任宦不達寂寞自守起為官以/子雲比楊判官也  趙云以子雲比之)¶
(取其同姓清自守則㣲言其閑廢者矣干新添自守字/子雲本傳言附離丁董者或起家至二  石時雄方草)¶
(大𤣥有以自守泊如也為官字子雲解嘲/日意者𤣥得毋尚白乎何為官之拓落也)埀淚方投筆¶
<pb:KR4c0015_WYG_019-30a>¶
(言以戎事為憂故垂淚投筆/如班超投筆而起志在功名)傷時即據鞍(劉尚深入五/溪軍沒馬援)¶
(因復請行時年六十二帝愍其老未許之援自請曰臣/尚能披甲上馬帝令試之援據鞍顧眄以示可用  趙)¶
(云言其恰欲投筆以起而聞宣/命之急則又亟據鞍而往也)儒衣山鳥怪漢節野童¶
看邊酒排金盞(一作/盌)夷歌捧玉盤(揚子孝至篇有假儒/衣書蘇武在匈奴中)¶
(伏漢節牧羊排金盞一作盌為正葢吐蕃甞/獻奉者曰金椀一碼碯杯一耳見舊唐書)草肥蕃(一/作)¶
(輕/)馬健(胡人至秋則草/肥馬健思入冦)雪重拂廬乾(拂廬蕃帳名孟趙/云上兩句葢  浩)¶
(然草枯鷹眼疾雪盡馬蹄輕之勢也杜補遺唐吐蕃傳/吐藩居邏娑川其城廓廬舎不昔處聮毳帳以居號拂)¶
廬慎爾參籌畫從兹正羽翰歸來權可取九萬一朝摶¶
<pb:KR4c0015_WYG_019-30b>¶
(言當以功名自致逺大也之趙云正羽翰所以引末句/九萬一朝摶也莊子言鵬  飛也摶扶揺而上者九萬)¶
(里扶揺風名羽翰從兹而正則前此為不正既正羽翰/而摶風九萬里特在于一朝則楊君起于閑廢尤明)¶
　　　憶弟二首¶
喪亂聞吾弟(詩喪亂/既平)飢寒傍濟州人稀吾不到(以道路/榛梗人)¶
(稀少而/難行也)兵在見何由(孟子何由/知吾可也)憶昨狂催走無時病去¶
憂即今千種恨惟共水東流(狂催走謂避亂出奔如狂/也趙云公自言出奔且往)¶
(行在所如狂圖催走公素多病/則又無時而病去所以憂也)¶
　　　右一¶
<pb:KR4c0015_WYG_019-31a>¶
且喜河南定(安慶緒弃/東都走也)不問鄴城圍(鄴城史思/明所據)百戰今¶
誰在三年望汝歸(東山周公東征也三年而歸/三章言其室家之望汝也)故園花¶
自發(丘希範春暮春三月江南草長雜花生園羣/燕亂飛見故園之旗鼓感生平于疇昔也)春日¶
鳥還飛(言草木禽鳥尚得其所而/人遭亂離不得相保耳)斷絶人煙久東西消¶
息稀(趙云至徳二載十得復東京所謂河南定也鄴城/史思明所據相州是也東京既復安慶緒奔于河)¶
(北次年四月賊復振以相州為成安府則公作詩時官/兵當圍相州也故曰不問鄴圍圍今河南已定鄴城方)¶
(圍之時而日花自發鳥還飛則言方春之/至草木禽鳥各得其所而不預人事耳)¶
　　　　右二¶
<pb:KR4c0015_WYG_019-31b>¶
　　　得舎弟消息¶
亂後誰歸得他鄉勝故鄉若(一作/直)為心厄苦乆念(一/作)¶
(得/)與存亡(趙云休明之際則他鄉雖樂不如還家為遭/亂離則他鄉安處自足居也直為當以若為)¶
(正葢言何為而我心厄若久以與弟存亡在念故也與/字如主在與在主亡與亡之與故作重字用對心字也)¶
汝書猶在壁汝妾已辭房(李陵書生/妻去室也)舊犬知愁恨垂頭¶
旁我床(使陸機黄耳事公又曰舊/犬喜我歸低□入衣裾)¶
　　　鄭駙馬池臺喜遇鄭廣文同飲¶
不謂生戎馬(老子戎馬/生于郊)何知共酒盃燃臍郿䲧敗(董卓/傳吕)¶
<pb:KR4c0015_WYG_019-32a>¶
(布殺卓使皇甫嵩攻卓弟旻于郿䲧盡滅其族乃尸卓/于市天時始熟卓素充肥脂流于地守尸吏燃火置卓)¶
(臍中光/明達旦)握節漢臣回(蘇武仗漢節牧羊起卧操時節毛/盡花積十九年還歸  趙云然臍)¶
(郿䲧郿塢敗言慶緒奔敗如董卓也握節漢臣囘言䖍/自陷賊中回其後謫台州詩公又云蘇武看羊䧟賊庭)¶
(葢比之如蘇武也而新/添左傳司馬握節  死)白髮千莖雪丹心一寸灰(言為/憂患)¶
(所困而心已無物矣故云/一寸灰莊子心若死灰)别離經死地披冩忽登臺重¶
對秦簫發(見二十五巻始知秦女善/吹簫註以駙馬臺故云)俱過阮宅來(見二/十七)¶
(巻自湏留阮舎註文師云阮籍謂之大阮/阮咸謂之小阮廣  與駙馬同姓故云)留連(一作/醉留)春¶
夜舞淚落强徘徊(一云醉連春苑夜舞淚落徘徊心趙/云緑有寸心字灰心字故云丹  一)¶
<pb:KR4c0015_WYG_019-32b>¶
(寸灰李啇隠云一寸相思一寸灰用杜公之語也阮宅/字或曰晉阮咸與叔藉居道南諸阮居道北公于叔遇)¶
(姪多用此如曰守嵗阿咸家是也則阮舎阮宅皆以阮/咸言之二鄭同姓必有少長尊卑則阮宅者乃指言駙)¶
(馬字/乎)¶
　　　臘日(新添稗雅曰夏曰清祀殷曰嘉平周曰大/蠟亦曰臘黄衣黄冠而祭祀息田夫也案)¶
　　　　(史記始皇本紀三十一年十二月更始臘月/嘉平葢因謡歌曰神仙得者茅初成帝若學)¶
　　　　(之臘嘉平而/改從殷號也)¶
臘日常年暖尚遥今年臘日涷全消侵淩雲色還萱草¶
漏洩春光有(一作/是)栁條縱酒欲謀良(一作/長)夜醉還家初¶
<pb:KR4c0015_WYG_019-33a>¶
散紫宸朝(紫宸/殿也)口脂靣藥隨恩澤翠管銀罌下九霄(唐/制)¶
(臘日宣賜口脂靣藥及賜宴頭杜補遺太平御覽載盧/公家範曰凡臘曰上藻豆及  膏靣脂口脂  趙云紫)¶
(宸殿名在東内大明宫之中乃内衙之正殿也舊注是/杜田所引却是人家下者上其物不以干國家恩賜事)¶
(詩云則恩/澤乖矣)¶
　　　紫宸殿退朝口號¶
户外昭容紫袖垂(唐制昭容正/二品係九嬪)雙瞻御座引朝儀(師云/酉陽)¶
(雜俎曰今閣門有官人引百僚或云自則天或言因後/魏據開元禮疏曰晉康獻褚后臨朝不坐則宫人傳百)¶
(寮拜年杜補遺按唐制天子坐朝宫人引至殿上至天/祐二  十二月詔曰宫嬪女職本備内任今後每遇延)¶
<pb:KR4c0015_WYG_019-33b>¶
(英坐日只令小黄門祗侯引從宫人不得出内唐趙云/天祐昭宗年號朱全忠所立者杜田所引可見  之元)¶
(制矣雙瞻御坐則應用昭容二人為引謂之瞻則曰瞻/也  新添紀瞻與王導等勸進帝猶不許猶許使韓績)¶
(徹去御座瞻叱績日帝座/上應星宿敢有動者斬)香飄合殿春風轉花覆千官¶
淑景(一作/日)移(趙云宋有合殿之名荀子云天子干官博/物志海上有風山春風所出鮑照悲哉行)¶
(有羇人感淑景之句花師/云謝宣城日淑景近  多)晝漏稀(一作/聲)聞高閣報天顏¶
有喜近臣知(言近臣密/邇清光)宫中每出歸東省(師云按唐六/典左拾遺門)¶
(下右拾遺中書此言東省葢門下/也傳言子美拜右捨遺史氏之誤)㑹送䕫龍集(一作/到)鳯¶
池(䕫龍舜之良臣䕫典樂龍納言鳯池荀最為中書令/及罷云奪我鳯凰也  趙云上句言晝漏之所以希)¶
<pb:KR4c0015_WYG_019-34a>¶
(聞以閣之高而傳之逺也呉越春秋載采葛婦詩曰羣/臣拜舞天顔舒近臣則言左右親近之臣葢指貂璫者)¶
(耳東省事唐制左拾遺𨽻門下省而門下省在東故曰/東省唐之初門下省在左延明門東南中書省在右言)¶
(門門西南此在西内者耳至高宗居大明宫兩省曹僚/隨便安置故宣政殿前東廊曰日華門其東有門下省)¶
(西曰月華門其西有中書省焉今公所謂歸東省則曰/華門東之門下省也故後篇答岑補闕有曰我往日華)¶
(東也題是紫宸殿退朝而紫宸/殿在東内大明宫之中故云)¶
　　　曲江二首¶
一片花飛減卻春風飄萬㸃正愁人且看欲盡花經眼¶
莫厭傷多酒入唇(范元實詩眼嘗云或問余東坡有言/詩至于杜子美天下之能事畢矣考)¶
<pb:KR4c0015_WYG_019-34b>¶
(之前人固未有如老杜後世安知無過老杜者余曰如/一片花飛減却春雖使聖人復詠落花決然更無好語)¶
(萬趙云元實之言是也秦少游號稱善辭曲嘗云落紅/  㸃愁如海以為佳句乃使風飄萬㸃正愁人者也)¶
江上小堂巢翡翠花(一作/花)邊高冡卧麒麟細推物理須¶
行樂何用浮名絆此身(西京雜記五柞宫西青梧觀柏/樹下有石麒麟二枚是秦始皇)¶
(驪山墓上物之趙云兩句皆記眼前所見也冢前有石/麒麟葢富貴  家卧則冢之荒廢矣故公落句有感焉)¶
(舊本花邊師民瞻本取苑邊髙冡是葢芙蓉苑之邊也/前漢楊惲報孫㑹宗書曰人生行樂耳須富貴何時)¶
　　　　右一¶
朝囘日日典春衣每日江頭盡醉歸(陳遵日出醉歸傳/趙云宋元㓙劭)¶
<pb:KR4c0015_WYG_019-35a>¶
(日月自出行軍王長/元古意思淚㸃春衣)酒債尋常行處有人生七十古來¶
稀(古詩人生不滿百常懷千嵗/憂晝短苦夜長何不秉燭遊)穿花蛺蝶深深見㸃水¶
蜻蜓欵欵飛(趙云老杜不拘以數對數如四十明朝過/飛騰暮景斜亦是此格沈存中乃以入尺)¶
(日尋倍尋日常謂亦是數目故對七十何迃鑿如此深/深字莊子其息深深欵欵字司馬遷云效其欵欵之愚)¶
傳語風光共流轉暫時相賞莫相違(趙云張若虛春江/月云請語風光催)¶
(後騎併將歌舞向前溪馮小憐春日詩傳語春光道先/歸何處邊今公所謂傳語正參用此語以風光在我輩)¶
(當共其流轉相與賞玩莫相違戾此豈語同舎之省師/乎謝𤣥暉云日華川上動風光草際浮南齊王儉詩風)¶
(光承露照霧色㸃蘭暉城師云按杜子美祖審言詩春/日京中有懷云寄語洛  風日道明年春色倍還人以)¶
<pb:KR4c0015_WYG_019-35b>¶
(此見子美詩/有祖風也)¶
　　　　右二¶
　　　曲江對酒¶
苑外江頭坐不歸水精春(一作/宫)殿轉霏微(趙云苑外者/芙蓉苑之外)¶
(也曲江在苑扎文宗嘗誦公詩曰江頭宫殿鎖千門思/復昇平事而修紫雲樓綵霞亭日復増創以此觀之則)¶
(天寶至徳時所謂春殿轉霏微雖不可考知其名而意/可推矣月宫謂之水精宫今以言春殿葢以狀其清幽)¶
(也或云/即殿名)桃花細逐楊花落黄鳥時兼白鳥飛(趙云黄魯/直詩云野)¶
(水漸添田水滿晴鳩卻/喚雨鳩歸用此格也)縱飲久判人共弃懶朝真與世¶
<pb:KR4c0015_WYG_019-36a>¶
相違吏(一云/舎)情更覺滄州逺老大悲傷未拂衣(謝𤣥暉/復叶滄)¶
(洲處古樂府老大徒悲傷清趙云揚雄檄靈賦/日世有黄公者起于滄洲  神養性與道逍遥)¶
　　　曲江對雨¶
城上春雲復苑牆江庭晩色静年(一作/天)芳(沈休文二月/三日詩年芳)¶
(俱在/斯)林花著雨燕脂落水荇牽風翠帯長(荇水草也相/連而生故如)¶
(翠帯義趙云苑牆又言芙蓉苑之牆也風師云杜審/言過  陽公主山池詩綰雲青條弱牽  紫蔓長)龍¶
武新軍深駐輦芙蓉别殿漫焚香(開元二十六年析左/右羽林軍置左右龍)¶
(武軍以左右萬騎營𨽻焉芙蓉城連曲江城師民瞻云/舊史官志左右龍武軍注大宗選飛騎之尤驍健者别)¶
<pb:KR4c0015_WYG_019-36b>¶
(署百騎以為翊衛之備武后加置千騎中宗加置萬騎/分為左右營自開元以來與左右羽林軍名曰北門四)¶
(軍開元二十七年改為左右龍武軍唐始祖諱虎故唐/太宗修晉史李延夀修南北史舊書皆易虎為武以避)¶
(之如稱琥珀為武珀白虎為白武之類是矣龍武軍本/龍虎軍亦避唐諱也趙云兩句意言車駕唯深駐曲江)¶
(不復幸芙蓉苑則别殿焚香為漫耳初𤣥宗以萬騎軍/平韋氏改為左右龍武軍皆用唐之功臣子弟制若宿)¶
(衛平是時良家子避征戍者亦皆納資𨽻軍分/日更上如羽林此在新唐史兵志最為易考)可時詔¶
(一作/重)此金錢㑹暫(一作/爛)醉佳人錦瑟旁(杜補遺開元天/寶遺書云内庭)¶
(嬪妃每至春時各于禁中結絆擲金錢為戲又酉陽雜/俎梁時荆州掾為雙陸賭金錢  趙云似言錫錢為宴)¶
(劇談録載開元中都人遊賞曲江盛于中和上已節即/錫宴臣僚㑹于山亭賜太常教坊樂推此則謂賜金錢)¶
<pb:KR4c0015_WYG_019-37a>¶
(為宴也金錢字止是言錢如前漢曹丘生數招權顧金/錢不必真是黄金為錢者公宴漢陂云應為西陂好金)¶
(錢罄一餐亦此金錢之謂也杜補遺所引却是黄金為/錢者矣醉佳人傍者賜太常教坊樂也錦瑟字崔灝渭)¶
(城少年行日渭城橋頭酒新熟金鞍白馬誰家宿可憐/錦瑟筝琵琶玉堂清酒就君家則錦瑟者寶瑟瑶瑟之)¶
(謂也或曰是佳人名如青琴瑟玉絳樹緑珠之類李啇/隠作錦瑟詩其詞曰錦瑟無端五十絃一絃一柱思華)¶
(年説者云令狐綯之妾名如青琴瑟玉綘樹緑珠之類/亦不明據又況是後來事不可引若言教坊樂器則自)¶
(有錦/瑟矣)¶
　　　早朝大明宫呈省寮友(新/賀)賈至¶
銀燭朝天紫陌長禁城春色曉蒼蒼千條弱栁垂青鎖¶
<pb:KR4c0015_WYG_019-37b>¶
百囀流鶯滿建章劒佩聲隨玉墀步衣冠身染御爐香¶
共沐恩波鳯池裏朝朝染翰侍君王¶
　　　奉和賈至舎人早朝大明宫(舎人先世/掌絲綸)¶
五夜漏聲催曉箭(顔氏家訓云或問一夜何故五更更/何所訓答曰魏漢已來謂為甲乙丙)¶
(丁戊五夜又云一二三四五皆以/五為節更厯也經也鼔凡五更爾)九重(一作/天)春色醉仙¶
桃(天子之門九重漢武故事西王母齋其桃七枚獻帝/帝欲留核種之王母笑曰此桃一千年生一千年結)¶
(實人夀幾何遂止西王母指東方朔曰此桃三/熟此□己三偷也  趙云春色著桃如酣醉然)旌旗日¶
暖龍蛇動宫殿風微燕雀髙朝罷香煙攜滿袖詩成珠¶
<pb:KR4c0015_WYG_019-38a>¶
玉在揮毫(東坡曰杜甫也七言偉麗者此句是也師趙/云余竊謂夏文莊硯中旌旗影動龍蛇  川)¶
(旌旗不動御爐香皆剽杜也然工掘可見矣硯水之中/可見旌旗之影動如龍蛇而御爐香豈干旌旗動不動)¶
(乎或者穿鑿以燕雀高比小人得位則龍蛇動何所比/乎後學妄論杜詩有如此者香煙雖是香之煙而爾字)¶
(是實故可/對珠玉)欲知世掌絲綸美池上于今有(一作/得)鳯毛(禮/記)¶
(王言如絲其出如綸從杜甫遺世説王敬倫風&KR1086;似父/作侍中加授桓公服  大門入桓公望之曰大奴固有)¶
(鳯毛大奴王劭也梁鍾嶸詩品曰何晏孫楚張翰潘尼/等並得虬龍片甲鳯凰一毛山海經曰丹穴之山有鳥)¶
(焉五彩而文其名鳯中趙云賈至曽之子曽于于睿宗/末年及開元初再為  書舎人後與蘇晉同掌制誥皆)¶
(以文辭稱時號蘇賈焉𤣥宗幸蜀時至拜起居舎人帝曰/昔先天誥命乃父為之辭今兹命冊又爾為之兩朝盛)¶
<pb:KR4c0015_WYG_019-38b>¶
(典出卿家父子可謂繼美矣故云鳯毛有兩事南史載/謝超宗者謝鳯之子作殷叔儀誄帝大嗟賞謂謝莊曰)¶
(超宗殊有鳯毛而池上字/又使荀朂奪我鳯凰池事)¶
　　　同前(新/添)王維¶
綘幘鷄人送曉籌尚衣方進翠雲裘九天閶闔開宫殿¶
萬國衣冠拜冕旒日色纔臨仙掌動香煙欲傍衮龍浮¶
朝罷須裁五色詔佩聲歸到鳯池頭¶
　　　同前(新/添)岑參¶
鷄鳴紫陌曙光寒鶯轉皇州春色䦨金鎖曉鐘開萬¶
<pb:KR4c0015_WYG_019-39a>¶
户玉階仙仗擁千官花迎劔佩星初落栁拂旌旗露未¶
乾獨有鳯凰池上客陽春一曲和皆難¶
　　　宣政殿退朝晩出左掖¶
天門日射黄金榜(崔融詩金榜照晨/光銅鈎起夕涼)春殿晴曛赤羽旗¶
(以赤烏羽為旗也宫趙云前漢禮樂志曰天門開詄蕩/神異經云西方有  金牓而銀鏤題日天地少女之宫)¶
(赤羽旗如周官析羽為旗家語/赤羽若日白羽若月詄音跌)宫草微微(一云/霏霏)承委珮¶
(曲禮主佩埀/則臣佩委)鑪煙細細駐遊絲(遊絲蛛絲之遊/散者香煙似之)雲近蓬¶
萊常好(一作/五)色雪殘鳷鵲亦多時(蓬萊殿名鳷鵲樓名/  趙云蓬萊殿在紫)¶
<pb:KR4c0015_WYG_019-39b>¶
(宸殿之後皆大明宫中也鳷鵲漢官名在甘泉宫謝𤣥/暉詩云金波麗鳷鵲王繩低建章則借漢官觀名以比)¶
(當時之/禁掖)侍臣緩步歸青瑣(責瑣門也以青畫户/邊鏤中天子制也)退食從¶
容出每遲(趙云青鎖漢名名在未央宫今以借用/如范彥龍攝官青瑣闔詩退食自公)¶
　　　題省中院壁¶
掖垣竹埤梧十尋(師云西掖垣在中書省劉公幹贈徐/幹詩誰謂相逺去隔此西掖垣埤音)¶
(婢百畆為埤/又増也厚也)洞門對雪常陰陰(洞門猶洞户也杜正謬/對雲當作對霤左太沖)¶
(呉都賦云増岡重阻列真之宇玉堂對霤石室相距注/欄霤相接也葢是時有鳴鳩乳燕落花遊絲之語乃春)¶
(深時非可言對雪殆傳冩之誤爾董賢傳重殿洞門注/洞門謂門門相當也  趙云掖垣者禁掖之垣牆也字)¶
<pb:KR4c0015_WYG_019-40a>¶
(在字書手避移反附也助也補也増也引詩云政事一/埤益我云埤厚也今公竹埤則側聲矣惟晉論秦醫和)¶
(曰松柏不生埤注埤下濕也而國語音卑又皮靡反方/是側聲卑而有所當生之義所謂對雪常隂陰葢為大)¶
(明宫直終南山毎清天霽景視終南山如指掌云此對/終南之雪也正謬云對雪當作對霤非是葢對霤自此)¶
(玉堂凡是堂殿前有天井乃為對霤鄭𤣥禮記注曰堂/前有承霤是已若在洞門言之則第一重門豈對霤耶)¶
(又對承霤則明快矣豈陰陽耶杜云落花乳燕乃春深/時非可言雪葢終南崇山雖春深而有積雪未稍爾)¶
落花遊絲白日静鳴鳩乳燕青春深(梁簡文帝春日詩/花花隨燕入遊絲)¶
(帶螮驚乳燕雛燕也慤趙云兩句如東坡先主之説豈/不謂之偉麗耶隋蕭  春賦云落花無限數飛鳥排花)¶
(渡庾信燕歌行云洛陽遊絲百丈連又云數尺遊絲即/横路遊絲于春時空中有有之葢野鳥之類天地之氣)¶
<pb:KR4c0015_WYG_019-40b>¶
(也即非蛛絲學者多誤指之矣月令季春之月鳴鳩拂/其羽疏云案釋鳥云鶌鳩鶻鵃郭景純云鶌音九物反)¶
(鵃音嘲鶻鵃似山鵲而小青黑色短尾多聲孫炎云鶻/鵃一名鳴鳩月令所云是也如此則止是鶻鵃乃季春)¶
(之鳥矣即非喚雨之勃鳩學者復多誤指雖黄魯直亦/誤用云欲雨鳴鳩日永若以喚雨之鳩為鳴鳩則四時)¶
(皆鳴何乃言青春深乎乳燕字承用之熟在杜公/前則鮑照詠採桑詩乳燕逐草蟲巢蜂拾花蘂也)腐儒¶
衰晩謬通籍(黥有傳上置酒對衆折隨何曰腐儒為天/下安用腐儒哉即古云腐者爛敗言無所)¶
(堪在通籍/見上注)退食遲囘違寸心(趙云漢書高祖云腐儒幾/敗乃公事詩云退食自公)¶
(寸心起于列子文摯謂叔龍曰吾見子之心矣方寸之/地虛矣而促用寸心則陸士衡文賦有吐滂沛乎寸心)¶
(方生出寸心字也若使違字則詩/云中心有違左傳云王心不違也)衮職曽無一字補(詩/衮)¶
<pb:KR4c0015_WYG_019-41a>¶
(則有闕仲山甫補之注衮/君之上服補之善補過也)許身愧比雙南金(古詩美人/贈我緑綺)¶
(琴何以報之雙南京言所報重也甫趙云公前為拾遺/故用補衮事不必泥出處是仲山  而為宰相事也一)¶
(字補葢挨傍春秋序云衮之一字若華衮之贈/故對雙南金三字出文選美人贈我雙南金)¶
　　　春宿左省¶
花隠掖垣暮啾啾棲鳥過星臨萬户動月傍九霄多(趙/云)¶
(隠者隠蔽之也字起于揚雄蜀都賦曰蒼山隠天漢宫/千門萬户潘岳書曰長自絶乎塵埃迢遊身乎九霄而)¶
(沈休文遊沈道士館云鋭意三山上託慕九霄中今言/九霄之間月色明徧為多也或曰以九霄比禁掖為其)¶
(在左省作詩/故所云如此)不寢聴金鑰因風想玉珂(玉珂馬鳴珂也/  趙云兩句主)¶
<pb:KR4c0015_WYG_019-41b>¶
(下句有封事而欲上故聴開門且想朝馬/之鳴珂也玉珂者以玉為珂富貴事也)明朝有封事¶
(言事也欲其密/故封之以達)數問夜如何(趙云唐制左拾遺六人從/八品上掌供奉諷諫大則)¶
(廷議小則上封事故曰有封事也詩夜/如何其夜未央夜未艾夜向晨者也)¶
　　　送翰林張司馬南海勒碑(相國/製文)¶
冠冕通南極(通猶通西/南夷也)文章落上台(謂相國製文也張/趙云冠冕指言)¶
(司馬南極指/言南海之地)詔從三殿去(唐有三/殿學士)碑到百蠻開(趙云大/明宫中)¶
(有麟徳殿在仙居殿之西北此殿三靣亦以三殿為名/李肇翰林志曰翰林院在麟徳殿西廂重廊之下門東)¶
(向故曰詔從三殿去者自翰/林壁經三殿而出也舊注非)野館濃花發春帆細兩來¶
<pb:KR4c0015_WYG_019-42a>¶
(趙云既云往南海則用帆矣本𤣥虛賦曰維長綃掛帆/席是已以春時往故曰春帆公又曰𡨕𡨕細雨來者)¶
不知滄海上天遣幾時回(趙云此句暗用博物志有人/乗槎至海犯牛斗事杜公每)¶
(用却多指/為張騫云)¶
　　　晩出左掖¶
晝刻傳呼淺(趙云衛宏著漢儀使夜漏起宫衛𫝊呼以/為備陸倕以其所載為未詳謂傳呼淺則)¶
(在畫不若/夜之逺也)春旂簇仗齊(春旂言/羽衛也)退朝花底散歸院栁邊¶
迷樓雪融城濕宫雲去殿低避人焚諫草騎馬欲雞棲¶
(趙云如魏陳羣之削草又高士亷奏議未嘗不焚藁/也詩云雞栖于塒舊注引文選雞登栖而飲翼非是)¶
<pb:KR4c0015_WYG_019-42b>¶
　　　曲江陪鄭八丈南史飲(趙云應是鄭䖍䖍為著/作所謂南史以左氏齊)¶
　　　　(南史/稱之)¶
雀啄江頭黄栁花鵁鶄溪鶒滿晴沙自知白髪非春事¶
(歸去來農人告予以/暮春將有事乎西疇)且盡芳樽戀物華(趙云春事嬉遊/賞玩皆年少之)¶
(所宜故白髪非春/事矣舊注非是)近侍即今難浪跡此身那得更無家¶
(趙云上句所以自戒下句所以自喜葢公性真率平昔/放浪今為近侍故難浪跡前此一身轉徙賊中寄家鄜)¶
(州嘗有詩曰無家對寒食今既/復聚故喜而曰那得更無家也)丈人文力猶强徤豈傍¶
青門學種𤓰(邵平種𤓰青門號邵平𤓰青趙云阮籍詠/懷冇云昔門東陵𤓰近在  門外注引使)¶
<pb:KR4c0015_WYG_019-43a>¶
(記邵平者故秦東陵侯秦破為布衣貧種𤓰於長安城/東故俗謂之東陵𤓰又注云漢書曰霸城門民間所謂)¶
(青門則長安/城東門也)¶
　　　送賈閣老出汝州(趙云此送賈至也前篇有嚴/賈二閣老兩院補闕公自注)¶
　　　　(云嚴武賈至也至/為汝州唐史不載)¶
西掖梧桐樹空留一院陰(喻賈之徳猶足庇覆一院舎/趙云至于至徳中厯中書)¶
(人而中書舎人𨽻中書省/在月華門西故曰西掖)艱難歸故里去住損春心(趙/云)¶
(至河南洛陽人唐以河南府/汝州𨽻都幾採訪使故云)宫殿青門隔(青門長安東/城門也隔青)¶
(門謂賈出/汝州也)雲山紫邏深(邏塞也取巡邏之義杜補遺子/邏山名也謹按九域志汝州梁)¶
<pb:KR4c0015_WYG_019-43b>¶
(縣有三山一霍陽二崆峒/三紫邏非以廵邏為義)人生五馬貴(見二十五巻五/馬有光輝注)¶
莫受二毛侵(潘岳秋興賦予三十有二始見二毛二毛/者斑白也  趙云五馬太守事本出漢官)¶
(儀太守五馬葢天子六馬而諸侯則五馬故也漫叟詩話/云古樂府陌上桑云五馬立踟蹰用五馬作太守事自西)¶
(漢時始然古乘駟馬車至漢時太守出則増一馬事見/漢官儀潘子真詩話云禮天子六馬左右驂三公九卿)¶
(駟馬右騑漢制九卿則中二千石亦右驂太守則駟馬/而已其有功徳加秩中二千石如王成者乃有右騑故)¶
(以五馬為太守美稱金師云古今風俗王逸少出出守/永嘉庭列五馬繡鞍  勒出即控之故永嘉有五馬坊)¶
　　　送鄭十八䖍貶台州司户傷其臨老䧟賊之故¶
　　　闕為靣情見於詩(趙云按唐史䖍遷著作作郎/禄山反遣張通儒劫百百官)¶
<pb:KR4c0015_WYG_019-44a>¶
　　　　(置東都偽授䖍水部郎中因稱風緩求攝市/令潛以密章達靈武賊平與張通王維並囚)¶
　　　　(宣陽里三人皆善畫崔圖使繪齋壁䖍等方/悸死即極意祈解于圓卒免死貶台州司户)¶
　　　　(叅軍事莊子曰闕然數日不見闕/為為靣别若言闕然為靣别也)¶
鄭公樗散鬢成絲(莊子有樗㪚之材/言不合世用也)酒後常稱老畫師¶
(䖍善畫常獻詩畫及書于明皇御批號為三絶句趙云/莊子謂樗曰散末也故相承用樗㪚焉畫師之  亦猶)¶
(王維詩云夙世謬/詞客前身老畫師)萬里傷心嚴譴日百年埀死中興時¶
(時初復京師/䖍以汙賊貶)倉惶已就長途往邂逅無端出餞遲便與¶
先生應永訣九重泉路盡交期(言交契之期死生不替者/也江淹别賦寫永訣之)¶
<pb:KR4c0015_WYG_019-44b>¶
(情/)¶
　　　題鄭十八著作文¶
台州地濶海冥冥雲水長和島嶼青(台州鄭貶所郡趙/云台州臨海  本)¶
(海州/也)亂後故人雙别淚春深逐客一浮萍(以䖍貶故稱/逐客秦李斯)¶
(在逐客/中上書)酒酣懶舞誰相拽詩罷能吟不復聴第五橋東¶
流恨水皇陂岸北結愁亭(第五橋皇陂皆長安廓外送/别之地  趙云皇子陂在萬)¶
(年縣西南二十五里第五橋未詳公過何將軍山林詩/云今知第五橋葢于此與鄭送别之地水謂之恨水亭)¶
(謂之愁亭乃一/時傷心之言)賈生對鵬傷王傅蘇武看羊䧟賊庭(趙/云)¶
<pb:KR4c0015_WYG_019-45a>¶
(上句以言䖍遷謫也下句以/言䖍為賊所刦而不防賊也)可念此翁懷直道也霑新¶
國用輕刑(周禮秋官大司寇之職一曰刑新國用輕刑/  趙云惟其直道而不附賊故得免死而從)¶
(貶/也)禰衡實恐遭江夏(見本巻送/郭子丞詩)方朔虛傳是嵗星(夏侯/孝若)¶
(東方朔畫贊云神變造化靈為星辰注俗謂方朔為太/白星精  趙云上句以言䖍素才俊嘗憂有欲殺之者)¶
(矣觀其初集掇當世事著書八十餘篇有窺其藁者上/書告䖍私撰國史䖍倉黄焚之由協律郎坐謫十年其)¶
(于賊平被囚也幾死而貶則䖍嘗以死為憂矣下句以/言䖍多技能如方朔而不得親用博物志載神仙傳曰)¶
(傳説上據辰尾為箕宿嵗星降為東方朔傳説死後有/此宿東方生無嵗星今公云方朔是嵗星葢用此説而)¶
(夏侯孝若為畫畫贊序乃云云却成成/方朔死而為星矣舊注止知引此非是)窮巷悄然車馬¶
<pb:KR4c0015_WYG_019-45b>¶
絶案頭乾死讀書螢(車𦙍聚螢讀書者趙云䖍既謫去/矣則平昔過從  車音絶而所居)¶
(讀書之處空/餘死螢也)¶
　　　端午日賜衣(師云按唐㑹要開元二十五年上/以端午日賜宰臣丞相尚書兩省)¶
　　　　(官衣服/各一襲)¶
宫衣亦有名端午被恩榮細葛含風軟香羅疊雪輕自¶
天題處濕當暑著來清意内稱長短終身荷聖情(一作/明)¶
(趙云自天出詩書當暑出論語其他甚明末句語法稍/深葢言天子之意内又稱量羣臣身材長短而賜之使)¶
(有實用而非止虛賜此/所以終身荷聖情也)¶
<pb:KR4c0015_WYG_019-46a>¶
　　　贈畢四曜(玉臺後集載/曜詩二首)¶
才大今詩伯家貧苦宦卑(晉有八伯以擬八雋伯如侯/伯之伯  趙云伯宗師之稱)¶
(也字起于論衡有云周長生文辭之伯文人之所共宗/而變化用之耳新唐書云王楊為之伯燕許擅其宗亦)¶
(用此/字也)飢寒奴僕賤顔狀老翁為同調嗟誰惜論文笑自¶
知(謝靈運詩誰謂古今殊異代可同調自趙云魏文帝/典論有論文篇為無同調故論文亦  知而已公詩)¶
(文章千古事得失寸/心知亦此之謂也)流傳江鮑體(江文通/鮑明逺)相顧兎無兒¶
(伯道無皃兎無兒者言各有子也止趙云言既無同調/以共論文則所能江鮑體之文章  流傳于其子耳江)¶
(謂江淹鮑謂鮑照二人最能文唐宗嘗曰蘇環有子李/嶠無兒相顧兎無兒意言各有子以傳世業即非伯道)¶
<pb:KR4c0015_WYG_019-46b>¶
(無兒事師民瞻本江鮑體作江左/體亦是言江左則不止指二人也)¶
　　　酬孟雲卿¶
樂極傷頭白更長愛燭紅相逢難衮衮告别莫怱怱(衮/衮)¶
(見上醉時歌註云趙云相逢既難得相繼故不可怱怱/為别也晉王濟  張漢説漢史衮衮可聴張芝云匆匆)¶
(不暇草書也訓新添史記龜筴傳有云陰陽相錯怱怱/疾疾顔氏家  云世中書翰多稱匆匆相承如此不知)¶
(所由案許慎説文云匆者州里所建之旂也象其柄/有三斿雜帛幅半異所以&KR0208;民故怱遽者稱為匆匆)但¶
恐天河落(鮑明逺夜/移河漢落)寧辭酒盞空(孔融罇中酒不空如/趙云天河謂之落)¶
(鮑照詩酒盞謂之空飲盡而空/也舊注所引正與此空字不同)明朝牽世務揮淚各西¶
<pb:KR4c0015_WYG_019-47a>¶
東(趙云前漢儒者通世務揮淚字起于家語公文伯卒/敬妻曰二三子無揮涕而蘇子卿曰淚下不可揮公)¶
(葢參/使)¶
　　　奉贈王中允(維/)¶
中允聲名久如今契濶深共傳收庾信(周書庾信字子/山先與徐陵並)¶
(為梁抄撰學士後仕周聘于東魏文帝辭令盛/為鄴下所稱信雖位望通顯常有鄉闗之思)不比得¶
陳琳(琳避難冀州袁紹使典文章作檄以告劉備言曹/公失徳不堪依附反□曹公父子後紹敗曹公得)¶
(琳愛其才而不之責宫趙云庾信為梁東宫學士侯景/之亂梁簡文帝使率  中文武千餘人營于朱雀航及)¶
(景至信以衆先退奔于江陵梁元帝承制除信御史中/丞共傳收庾信以言肅宗憐維失其死罪止下遷太子)¶
<pb:KR4c0015_WYG_019-47b>¶
(中允此所謂收也陳琳作檄謗詈曹公得之得之愛之/而不咎維在賊中禄山大宴凝碧池悉召梨園諸公合)¶
(樂工皆泣維聞悲甚賦詩痛悼則異乎陳孔璋/在袁紹時詈及曹父祖矣故曰不比得陳琳也)一病縁¶
明主三年獨此心窮愁應有作試誦白頭吟(虞卿窮愁/著書白頭)¶
(吟以人情樂心而壓故也殺趙云禄山以天寶十四載/反十五載䧟京師安慶緒  其父自立至至德二載而)¶
(後京師復焉方維在賊時以藥下利陽瘖維既以不欲/汚賊而病其心三年唯在明主故云白頭吟文君所賦)¶
(今公所用止言/當老而吟賦爾)¶
　　　奉陪鄭駙馬韋曲二首¶
韋曲花無賴(師云丁廙詩/羣花正無賴)家家惱殺人緑樽雖盡日白¶
<pb:KR4c0015_WYG_019-48a>¶
髮好禁(一作/傷)春(趙云古詩白楊多悲風蕭蕭愁殺人公/用愁殺人矣此外更變曰秋江思殺人)¶
(又曰髙樓思殺人今云惱殺人亦其變也渌樽雖盡日/一本又作須盡日白髪好禁春一本又作不禁春皆有)¶
(義須盡日當對以好禁春言既老矣好禁柰春而行樂/也不禁春則對以雖盡日言雖有盡日之酒而老人却)¶
(不禁春思也沈休文和謝/宣城詩云憂來命渌樽)石角鈎衣破藤枝(一作/蘿)刺眼¶
新何時占叢竹頭戴小烏巾¶
　　　其二¶
野寺垂楊裏春蛙亂水間美花多映竹好鳥不歸山城¶
廓終何事風塵豈駐顔誰能共公子薄暮欲俱還(趙云/言城)¶
<pb:KR4c0015_WYG_019-48b>¶
(中多風塵徒催人老耳所以誰肯與公子以/迫于暮色便欲俱還也葢上欲留連之意)¶
　　　寄左省杜拾遺　　　　　　　岑參¶
聮步趨丹陛分曹限紫微曉隨天仗入暮惹御香歸白¶
髪悲花落青雲羨鳥飛聖朝無闕事自覺諌書稀¶
　　　奉答岑參補闕見贈¶
窈窕清禁闥罷朝歸不同君隨丞相後我往(一作/住)日華¶
東(補闕官有左右左屬門下省右屬中書省在趙云補/闕拾遺在百官志皆𨽻門下省而門下省  日華門)¶
(之東杜公為左拾遺則所謂我往日華東矣于參言君/隨丞相後則當往尚書省豈參為補闕闕而兼為諸部)¶
<pb:KR4c0015_WYG_019-49a>¶
(中官邪不然紀當時參不坐省而隨丞相實事耳舊注/所引據楊侃職林所載葢按唐史門下省有左補闕六)¶
(人從七品上左拾遺六人從八品上掌供奉諷諫大事/廷議小則上封事其注云武后時埀拱元年置補闕拾)¶
(遺左右各二員新史所載如此則左屬門下省右屬中/書省豈武后時耶然因解隨丞相後而言之則丞相又)¶
(却是尚書省矣恐或後學不得不辨參于史無傳其詩/集杜確序之止云自補闕遷起居郎起居郎又却𨽻中)¶
(書省也俟/博者辨之)冉冉栁枝碧娟娟花蘂紅故人得佳句獨贈¶
白頭翁(古詩冉冉孤生竹玉景𤣥翫月城西門詩/云娟娟似娥眉五臣注日娟娟明媚兒)¶
　　　送許八拾遺歸江寧覲省甫昔時甞客遊此縣¶
　　　於許生處乞瓦棺寺維摩圖様志諸篇末¶
<pb:KR4c0015_WYG_019-49b>¶
詔許辭中禁慈顔赴北堂(詩焉得諼草言樹之背背北/堂也北堂母氏也一云天詔)¶
(辭中禁家/榮赴北堂)聖朝新孝理祖席倍輝光(祖席飲餞也漢祖/二疎一云行子倍)¶
(恩光天趙云行子倍恩光為正葢孝理者以/孝治  下也恩光則恩之光也輝光則不對)内帛擎偏¶
重宫衣著更香淮陰清衣驛京口渡江航(趙云淮陰楚/州京口潤州)¶
(葢往江寧/經厯之地)春隔鷄人晝(雞人宫中司曉者言許方/歸寧尚隔雞人報曉爾)秋期¶
燕子涼賜書誇父老壽酒樂城隍(一云竹引趨庭曙山/添扇枕涼十年過父)¶
(老幾日賽城隍以趙云方春而歸隔聞宫中報曉也周/官雞人夜呼旦  呌百官秋期燕子涼其返以秋為期)¶
(也一作竹引趨庭&KR0892;山添扇枕涼趨庭則論語孔子嘗/獨立鯉趨而過庭扇枕則黄香事也然于趨庭而言竹)¶
<pb:KR4c0015_WYG_019-50a>¶
(引似乎無義豈其庭下實有竹耶又下句一作賜書誇/父老壽酒樂城隍却不上十年過父老幾日賽城隍辭)¶
(語老當有含蓄之意葢謂十年不見/父老而過之又必謁廟以為榮也)看畫曽飢渴追蹤¶
限淼茫虎頭金粟影神妙獨難忘(虎頭維摩相也金粟/釋有金粟地  杜正)¶
(謬厯代名畫記日顧愷之字長康小字虎頭昔陵無錫/人曽于瓦棺寺北殿畫維摩詰畫訖光耀月餘發迹經)¶
(云浄名大士是往古金粟如來世説注僧肇注維摩經/曰維摩經者秦言浄名葢名身之大士今觀子美元題)¶
(所云則虎頭金粟影乃顧愷之所畫維摩圖也元注則/謬矣  趙云歐陽率更于藝文類聚則載世説愷之為)¶
(虎頭將軍在甘蔗門中而洪駒父云顧愷之小字虎頭/維摩詰是過去金粟如來葢據厯代名畫記耳世説是)¶
(劉義慶之書宋于晉未逺當可考信而厯代名畫/記則後人為之也以俟愽聞杜田所引與駒父同)¶
<pb:KR4c0015_WYG_019-50b>¶
　　　因許八奉寄江寧旻上人¶
不見旻公三十年封書寄與淚潺湲舊來好事今能否¶
老去新詩誰與傳(趙云此至徳二載詩公年四十六嵗/逆數三十年則公十六七嵗耳揚雄)¶
(傳時有好事者載酒肴從遊學故對新/詩其字蔡邕瞽師賦詠新詩以悲歌)碁局動隨幽澗¶
竹袈裟憶上泛湖船聞君話我為官在頭白昬昬只醉¶
眠(杜補遺釋氏要覽云袈袈者從色彰稱也梵言迦邏/沙曵華言不正色四分律云一切上色衣不得蓄當)¶
(壞作迦沙葛洪撰字苑方添衣字言道服也大業經迦/沙名離染服如幻三昧經云無垢衣又名忍辱鎧又名)¶
(蓮花衣謂不/為欲坭所染)¶
<pb:KR4c0015_WYG_019-51a>¶
　　　至徳二載甫自京金光門出道歸鳯翔乾元初¶
　　　從左拾遺移華州掾與親故别因出此門有悲¶
　　　往事¶
此道昔歸順西郊胡正煩(公昔自賊中間/道歸行在也)至今殘破膽¶
猶有未招魂(言履艱危瞻破䰟飛也宋玉有招䰟文順/趙云上句言其逃賊欲之行在是為歸)¶
(在金光門道出故曰此道昔歸順也西郊胡正煩則言/當歸順時正值胡在西郊之煩多也殘者餘也漢書云)¶
(谷永破膽宋玉有招䰟/一篇以屈原之䰟也)近得歸京邑移官豈至尊(言移/外官)¶
(非出天/子意也)無才日衰老駐馬望千門(趙云上兩句言既得/返長安以拾遺為官)¶
<pb:KR4c0015_WYG_019-51b>¶
(而移華州掾本非至尊之意特以自貽伊戚耳葢公以/論房琯有才不宜廢免坐此而貶耳駐馬望千門則徬)¶
(徨不忍去凝望于宫禁也謂/之千門使千門萬户之語)¶
　　　寄髙三十五詹事適¶
安隠髙詹事兵戈久索居(子夏離/羣索居)時來如(一云/知)宦達嵗¶
晩莫情疎(言無隨/世態也)天上多鴻鴈池中足鯉魚相看過半¶
百不寄一行書(蘇武繫書鴈足古詩呼童烹鯉魚中有/尺素書古人言音信多以此二咸或謂)¶
(之鱗羽太趙云安隠安稳字也出佛書世尊安隠否兵/戈出戾  子傳賛鴻雁則常恵事公子乾元初從左拾)¶
(遺移華州掾方未移時豈不與高詹事相見乎及其既/移華州旋于二年秋七月半棄官居秦有寄彭州三十)¶
<pb:KR4c0015_WYG_019-52a>¶
(五詩三十韻則此詩在秦/州寄髙尚為詹事時詩也)¶
　　　路逢襄陽少府入城戯呈楊員外綰(甫赴華州/日許寄員)¶
　　　　(外茯/苓)¶
寄語楊員外山寒少茯苓(杜補遺史記龜筴傳云茯苓/所謂茯靈者在兎絲之下狀)¶
(如飛鳥之形新雨已天清浄無風以夜捎兎絲去之即/以篝燭此地篝籠也謂燃火而籠罩其上火滅記其處)¶
(明日乃掘取入地四尺至七尺得矣伏靈者干嵗松/脂也餘見補遺嚴氏其放歌行知子松根長茯苓)歸¶
來稍暄(一云/侯和)暖當為斸青𡨕(茯苓松脂所/化斸之乃得)飜動神仙窟¶
(世言華山多茯苓/神仙所居之地)封題鳥獸形(茯苓似鳥獸/形者為上)兼將老藤¶
<pb:KR4c0015_WYG_019-52b>¶
杖扶汝醉初醒¶
　　　題鄭縣亭子¶
鄭縣亭子澗之濱戸牖平髙發興新(言臨亭多/發新興也)雲斷岳¶
蓮臨大路(見蓮峰望忽開/注路一作道)天晴宫栁暗長春(趙云澗之/濱澗水濱)¶
(也鮑照詩發興誰與歡兵蓮脂言蓮花峯也大路葢言/官道耳詩云遵大路是也一作大道古詩有青樓臨大)¶
(道然不成詩之聲律蔡興宗引晉書檀道濟從劉俗代/姚泓至潼闗姚鸞屯大路以絶道濟糧道遂指大路為)¶
(陜華地名穿鑿矣夫岳峯所臨豈專是地名之大路乎/若長春則指言長春宫也在同州朝邑縣去此雖百里)¶
(皆華山所臨/故廣言之也)巢邊野雀羣欺燕花底山蜂逺趂人更欲¶
<pb:KR4c0015_WYG_019-53a>¶
題詩滿青竹晚來幽獨恐傷神(野雀欺鷰山蜂趰人皆/感時而作故幽獨而傷)¶
(神也偶趙云上兩句舊注云皆感時而作非也此道實/事而  似譏耳葢公以論房琯有才不宜廢乃天子怒)¶
(之而出當時/無嫉之者)¶
　　　望岳¶
西岳崚嶒(一云/稜危)竦處尊(華岳/也)諸峯羅列(一作/列)如兒孫(言/序)¶
(列而不敢與岳争長也也趙云沈休文詩崚峭起清障/張景陽七命瓊巘崚嶒  竦則如宋武帝登竹樂山詩)¶
(曰竦石頓飛轅范雲登三山詩日叢嵓竦復垂庾肅之/山贊曰岷閬天竦也後漢張昶華山碑云山莫尊于岳)¶
(澤莫盛/于瀆)安得仙人九節杖拄倒玉女洗頭盆(仙人有九/節杖笻杖)¶
<pb:KR4c0015_WYG_019-53b>¶
(亦九節玉女洗頭盆因山形而名天杜正謬集神録明/皇玉女者居華山服玉漿白日昇  今山中頂石龜其)¶
(廣數畆高三仭其側有梯磴達背建玉女祠祠前有白/石白號曰玉女洗頭盆其中水色碧緑澄澈雨不加溢)¶
(旱不加耗張平子思𤣥賦云戴太華之玉女兮召洛浦/之宓妃即明皇玉女也  趙云此篇皆使華岳上之名)¶
(稱有仙人九節杖有玉女洗頭盆有車相谷/有箭栝峯皆處所也正謬所引載太平廣記)車箱入谷¶
無歸路(師云寰宇記華陰縣車箱谷在西南二十五里/深不可測祈雨者以石投其中有一鳥飛出應)¶
(時獲/雨)箭栝通天有一門稍待秋風涼冷後髙尋白帝問¶
真源(白帝西方之帝也天趙云箭栝峯則華山記云箭/栝峯上有穴才見  攀縁自穴而上有至絶處者)¶
(又按記云山頂上有靈泉二所一名蒲地一名太上泉/池此豈所謂真源乎劉孝儀和昭明太子鍾山講解詩)¶
<pb:KR4c0015_WYG_019-54a>¶
(云降道/訪真源)¶
　　　至日遣興奉寄兩院遺補二首¶
去嵗兹辰捧御床五更三㸃入鵷行(晉王沈詩幸/參鵷鷺行)欲知¶
趨走傷心地(此言為華掾趨/走參謁郡將也)正想氛氲滿眼香(御爐香/煙也)¶
無路從容陪語笑有時顛倒著衣裳何人錯憶窮愁日¶
愁日愁隨一線長(一云白日愁隨一線長嵗時記云宫/中以紅線量入影至日日影添一線)¶
(坡云唐雜録謂宫中以女工揆日之長短冬至後日晷/漸長此當日增一線之功黄魯直云此説為是  師云)¶
(今考輦下嵗時記荆楚嵗時記及徐諧嵗時廣記並不/載此説子美小至詩刺繡五文添弱線即非以線量日)¶
<pb:KR4c0015_WYG_019-54b>¶
(影也葢以刺繡之工添線為日晷之準則耳人楚云詩/東方未明顛倒衣裳何人如言别人葢謂别  錯思憶)¶
(我窮愁之日殊不知我愁日之愁則隨一線長正在/此東至日也一作白日愁隨一線長其句不貫于上)¶
　　　其二¶
憶昨逍遥供奉班去年今日侍龍顔(漢髙祖隆準而龍/顔  趙云拾遺掌)¶
(供奉諷諫故曰供奉班按楊侃職林載補闕拾遺武太/后垂拱中置二人以掌供奉諷諌自開元以來尤為清)¶
(選左右補闕各二人供奉者各一人左右/拾遺亦然夫謂之清選可以言逍遥矣)麒麟不動爐¶
煙上孔雀徐開扇影還(趙云麒麟者香爐狀也/孔雀者為扇之物也)玉几由¶
來天北極(周禮王左/右玉几)朱衣只在殿中間(趙云言至日受/賀之儀謂之由)¶
<pb:KR4c0015_WYG_019-55a>¶
(來只在所以懷想至尊也周禮司几筵日左右玉几論/語曰北辰居其所而衆星拱之北極即北辰也玉几設)¶
(於左右從來在宸扆之前今以在外則不能瞻覩之矣/唐禮樂志元正受賀皇帝服衮冕冬至則服通天冠綘)¶
(紗袍而在禮記内則韠君朱之下注云天子諸侯𤣥端/朱裳則綘紗袍可以言朱衣矣只在殿中間亦言居其)¶
(所/也)孤城此日堪腸斷愁對寒雲雪滿山(舞鶴賦水塞長/河雲滿羣山)¶
(趙云但以在外不預朝賀/而懷之耳故有腸斷之嘆)¶
　　　得弟消息二首¶
近有平陰信遥憐舎弟存(師云鄭州平陰縣本漢肥城/縣隋大業二年改為平陰縣)¶
(屬濟州鄆趙云平陰于唐舊屬濟州州廢于天寶十三/載乃屬  州公前憶弟詩曰喪亂聞吾弟飢寒傍濟州)¶
<pb:KR4c0015_WYG_019-55b>¶
(雖是十四載禄山反後/詩葢猶追逺道故名耳)側身千里道(言避難不/得正行也)寄食一¶
家村烽舉新酣戰啼垂舊血痕(烽燧也有冠則舉公趙/云淮南子載魯陽  與)¶
(韓戰戰酣日暮援戈而麾之曰為之/反三舎血痕葢使淚盡繼之以血也)不知臨老日招得¶
幾人䰟¶
　　　其二¶
汝懦歸無計吾衰往未期浪傳烏鵲喜(西京雜記乾鵲/噪而行人至)¶
深負鶺鴒詩(見鴒原驚/陌草注)生理何顔靣憂端且嵗時兩京¶
三十口雖在命如絲(趙云浪傳烏鵲雖噪而人不歸也/詩云鶺鴒在原兄弟急難公詩文)¶
<pb:KR4c0015_WYG_019-56a>¶
(曰待汝嗔烏鵲抛書示鶺鴒亦此義矣謝靈/運發石首戌詩寸心若不亮微命察如絲)¶
　　　寄髙適(新添/)¶
楚隔乾坤逺難招病客䰟詩名惟我共世事與誰論北¶
闕更新主南星落故園定知相見日爛熳倒芳樽¶
　¶
　¶
　¶
　¶
<pb:KR4c0015_WYG_019-56b>¶
　¶
　¶
　¶
　¶
　¶
　¶
　¶
　九家集注杜詩巻十九¶
