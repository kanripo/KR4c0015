# -*- mode: mandoku-view; -*-
#+TITLE: 九家集注杜詩
#+DATE: 2015-08-24 23:46:13.537509
#+PROPERTY: ID KR4c0015
#+PROPERTY: BASEEDITION WYG    
#+PROPERTY: JUAN 卷二十四
<pb:KR4c0015_WYG_024-1a>¶
欽定四庫全書¶
　九家集注杜詩巻二十四　宋　郭知達　編¶
　　近體詩¶
　　　戲作寄上漢中王二首(王新誕/明珠)¶
雲裏不聞雙鴈過掌中貪見一珠新(趙云㑹稽典録曰/虞同少有孝行為)¶
(日南太守常有雙鴈宿止㕔上幽明録張華言入九館/之人所見癡龍初一珠食之天地等壽鴈言雲裏則魏)¶
(應璩曰詩朝鴈鳴雲中珠言掌中則佛書有云如掌中/珠  新添詩謂久無音問以王新得子故也漢使謂單)¶
(于曰天子於上林射得鴈鴈足有蘇武撃書三輔決/録孔融見韋元將與其父書曰不意雙珠生於老蚌)秋¶
<pb:KR4c0015_WYG_024-1b>¶
風嫋嫋吹江漢只在他鄉何處人(趙云屈原湘夫人篇/云嫋嫋兮秋風吹江)¶
(漢則公作此詩時在䕫州也公故於䕫州每用江漢則/二水所經㑹于荆渚之下秋風嫋嫋吹江漢之際是何)¶
(處人在此他鄉/所以自述也)¶
　　　其二¶
謝安舟楫風還起梁苑池臺雲欲飛(趙云謝安以比漢/中王安嘗與孫綽)¶
(等汛海風起浪涌諸人並懼安吟嘯自若人咸服其雅/量西京雜記曰梁孝王好宫室苑囿之樂築兎園謝靈)¶
(運雪賦歳將暮時既昏寒風積愁雲繁梁/王不悦游於兎園俄而微霰零密雪下)杳杳東山携¶
漢妓泠泠(一作/陰陰)脩竹待王歸(杜補遺續漢書梁孝王兎/園多植竹即所謂脩竹園)¶
<pb:KR4c0015_WYG_024-2a>¶
(地志云孝王東苑方三百里園苑中有鴈池脩竹園杳/趙云上句戲漢中王方在舟中其擕妓東山之興尚)¶
(杳然又所以成謝安舟楫之句脩竹/待王歸又所以成梁苑池臺之句)¶
　　　投簡梓州幕府簡韋十郎官(新添/)¶
幕下郎君安隠無(趙云隠讀從穏佛書/問訊世尊安隠否)從來不奉一行¶
書固知貧病人須棄能使韋郎跡也疎(孟浩然詩不才/明主棄多病故)¶
(人疎亦/此意)¶
　　　答揚梓州¶
悶到房公池水頭坐逢揚子鎮東州却向青溪不相見¶
<pb:KR4c0015_WYG_024-2b>¶
回船因載阿戎遊(趙云青溪應地名偶同不然指水之/青碧為青溪若緑水白水之義古詩)¶
(云青溪如委黛載阿戎遊必是紀其載兒以遊也阮籍/謂王渾曰共卿言不如與阿戎談阿戎王戎也渾之子)¶
　　　贈韋賛善别¶
扶病送君發自憐猶不歸(詩式微式/微胡不歸)秖應盡客浪復作¶
掩荆扉(趙云客淚言為客之淚也雖宋人之際其身/亦察胡爾沈休文宿東園詩云荆扉新且故)江¶
漢故人少音書從此稀往還二十載歳晚寸心違(趙云/寸心)¶
(字本於列子載龍叔謂文摯曰吾見子之心矣方寸之/地虛矣左傳云王必不違又文選庾信愁賦云且將一)¶
(寸心能容萬斛愁又稽叔夜幽憤詩事與願違遘兹淹/留又張季鷹秋日北園詩旅途驚歳晚歸興與心違)¶
<pb:KR4c0015_WYG_024-3a>¶
　　　送李卿煜¶
王子思歸日長安已亂兵(趙云王子指李煜/也時有吐蕃之亂)霑衣問行¶
在(趙云十月代/宗出幸陜也)走馬向承明(趙云漢承明殿在未央宫/霍光傳太后幸未央承明)¶
(殿是巳此兩句併言李煜所以去/之事漢武帝詔嚴助居承明之廬)暮景巴蜀僻春風江¶
漢清(趙云歳暮之時僻在巴蜀公每有意為荆/楚之遊預言其當春時在江漢間矣故云)晉山雖¶
自棄魏闕尚含情(趙云按宣室志載唐故尚書李公銑/鎮北門時有道士尹君者隠晉山不)¶
(食粟嘗餌柏葉與今公在蜀詩全不相干按新唐書地/理志閬州晉安縣下注云本晉城避隠太子諱更名此)¶
(所謂晉山乎以俟博聞魏闕天子之闕也魏者大也所/謂象魏是已莊子云身在江湖之上而心馳魏闕之下)¶
<pb:KR4c0015_WYG_024-3b>¶
(江文通詩云臨風黙含情此兩句公/自言其身在外而心常在朝廷也)¶
　　　絶句¶
江邊踏青罷迴首見旌旗(趙云或云江邊踏青乃成都/事毎以三月三日出郊言踐)¶
(踏青草故謂之踏青是不知處處皆然孟浩然大隄行/云歳歳春草生踏青三兩日又豈特川中邪新添注唐)¶
(李綽輦下歳時記上已賜宴羣臣於/曲江傾城人物於江頭禊飲踏青)風起春城暮高樓¶
鼓角悲(趙云古樂府/春城起風色)¶
　　　九日登梓州城¶
伊昔黄花酒如今白髪翁(月令云菊有黄華費長房謂/桓景曰九月九日可登高飲)¶
<pb:KR4c0015_WYG_024-4a>¶
(菊花酒/以除災)追歡筋力異望逺歳時同(禮記老者不/以筋力為禮)弟妹悲¶
歌裏朝廷醉眼中兵戈與闗塞此日意無窮(趙云兵戈/以言格戰)¶
(闗塞以言屯戍時吐蕃之/亂既與之戰且有防守也)¶
　　　九日奉寄嚴大夫¶
九日應愁思經時冒險艱(左傳曰險阻艱/難備嘗之矣)不眠持漢節¶
何路出巴山(蘓武傳匈奴徙武北海上枚漢節牧羊卧/起操持節旄盡落  趙云武為明皇肅宗)¶
(山陵橋道使故云不眠持漢節也下句則公自言葢公/時方在梓久客而欲出耳蜀都賦云東則左綿巴中百)¶
(濮所充葢自綿/而東乃巴也)小驛香醪嫩重巖細菊斑遥知簇鞍馬¶
<pb:KR4c0015_WYG_024-4b>¶
回首白雲間(趙云此言九日所遇之景物也於此遥想/其簇鞍馬而回首白雲以望之此嚴武所)¶
(謂杜二見/憶者也)¶
　　　巴嶺荅杜二見憶嚴武¶
卧向巴山落月時兩鄉千里夢相思(趙云嚴杜相去千/里各在一涯而夢)¶
(想也葢亦千里/共明月之意)可但步兵偏愛酒(阮籍聞步兵厨多美/酒營人善釀求為校)¶
(尉/)也知光禄最能詩(謝光禄名莊字希逸七歳能屬文/所著文字四百餘首行於世仕至)¶
(光禄/大夫)江頭赤葉楓愁客(楚詞湛湛江/水兮上有楓)籬外黄花菊對誰¶
(張季鷹黄/花如散金)跋馬望君非一度冷猿秋鴈不勝悲(薛云此/詩洪覺)¶
<pb:KR4c0015_WYG_024-5a>¶
(範謂之骨/含蘇李體)¶
　　　懷舊(趙云此篇與下所思不見二篇葢同時作/何者公於三人平生之所善蘇源明巳死)¶
　　　　(而追悼之題則曰懷舊鄭䖍貶台州而聞其/消息題則曰所思李白久不見而近不得其)¶
　　　　(音信故題曰不見懷舊晉潘安仁追悼/楊肇父子嘗作懷舊賦故公倚以為題)¶
地下蘇司業情親獨有君(趙云司業即源明也公於下/自注地下字云王隠晉書載)¶
(蘇韶見其弟節云卜商顔淵今為地下修文郎天寳間/源明自東平太守召為司業其後以秘書少監卒今云)¶
(司業則其當時/聲稱之著也)那因喪(一作/衰)亂後便有(一云/作)死生分(趙/云)¶
(喪亂一作衰亂便有一云便作皆非葢/時雖亂而非衰便作不若便有之快)老罷知明鏡悲¶
<pb:KR4c0015_WYG_024-5b>¶
來望白雲(趙云南史蔡興宗傳太尉沈慶之曰加老罷/私門兵刀頓闕知明鏡則因明鏡而知其老)¶
(罷之狀也李陵與蘇武詩仰視浮雲/馳又蘇武别弟詩曰仰視浮雲翔)自從失詞伯不復¶
更論文(趙云王充論衡有云文詞/之伯論文見魏文典論)¶
　　　所思(得台州鄭司/戸䖍消息)¶
鄭老身仍竄台州信所(一作/始)傳(趙云古樂府有云有所/思而古詩云所思在逺)¶
(道䖍遷著作郎以安禄山之/汙免死貶台州司戶參軍)為農山澗曲卧病海雲邊¶
(趙云前漢楊惲云願為農夫没此生矣謝𤣥暉有在郡/卧病呈沈尚書詩卧病對為農公古詩亦云卧病識山)¶
(鬼為農/知地形)世已疎儒素人猶乞酒錢(趙云䖍好飲而貧乏/公嘗與詩云賴有蘇)¶
<pb:KR4c0015_WYG_024-6a>¶
(司業時時與酒錢故今言人/猶乞酒錢所以拈出舊語也)徒勞望牛斗無計斸龍泉¶
(晉書張華寳劍事葢以劍比鄭公之在台州如埋埋土/中雖逺望其有衝牛斗之氣而無由掘顯之也台州鄷)¶
(城皆在江南故得用之龍泉劍名水經注晉太康地理/志曰縣有龍泉可以砥礪刀劍特堅利是以龍泉之劍)¶
(為楚寳也又越絶詩曰楚王令人之呉越見鷗冶子/干將使為鐡劍三枚一日龍泉二曰太阿三曰工市)¶
　　　不見(近無李白消息趙云漢文帝紀/云吾久不見賈生公倚以為題)¶
不見李生乆佯狂真可哀(趙云箕子避紂而被髮佯狂/唐新史載白以永王璘之累)¶
(長流夜郎㑹赦還/潯陽坐事下獄)世人皆欲殺吾意獨憐才(趙云潯陽/之役葢亦)¶
(衆人欲殺/之證乎)敏捷詩千首飄零酒一盃(趙云漢書嚴延年/為人短小精悍敏)¶
<pb:KR4c0015_WYG_024-6b>¶
(捷於事齊陸厥與沈約書云揚脩敏捷謝惠連雪賦云/憑雲升降從風飄雲王僧孺致仕表云堇蕣朝采飄零)¶
(已及酒一杯素問云飲以美酒一盃盃新添/張翰曰使我有身後名不如生前一  酒)匡山讀書¶
處頭白好歸來(白始隠岷山後客任居徂徠山山而並/不載匡山  杜補范傳正李白新新暮)¶
(碑云白厥先避仇客居蜀之彰明太白生焉彰明有大/小匡山白讀詩於大匡山有讀詩臺尚存其宅在清亷)¶
(鄉後廢為僧坊號隴西院葢以太白得名院有太白像/唐綿州刺史高忱及崔令欽記所謂匡山乃彰明之大)¶
(匡山非匡廬也書趙云詩意則公既在/蜀而白舊有讀  處欲招其歸來也)¶
　　　題𤣥武禪師屋壁(今梓州中江/縣古𤣥武縣)¶
何年顧虎頭滿壁畫瀛洲(虎頭僧相也顧杜正謬云厯/代名畫記曰  愷之字長康)¶
<pb:KR4c0015_WYG_024-7a>¶
(小字虎頭多才氣尤工丹青傳寫形勢莫不絶妙曽於/瓦棺寺北殿畫維摩詰像畫訖光照月餘日趙云洪駒)¶
(父嘗云顧愷之小字虎頭維摩詰是過去金粟如來故/乞瓦棺寺北殿摩詰之詩卒章云虎頭金粟影神妙極)¶
(難忘乃注云虎頭僧相金粟金地此殊可笑也洪之説/如此以虎頭為愷之小字葢本古今畫録所云耳然歐)¶
(陽率更作類書于甘蔗門載世説曰顧愷之為虎頭將/軍世説即即宋劉義慶之書其去晉為未逺而歐陽率)¶
(所據全書中引用但更不見晉人别作虎頭將軍者一/稱小字一是官號當俟博物者辨之瀛洲神仙十洲中)¶
(之一/名也)赤石山林氣青天江水流(此皆言所畫之景/物也水一作海)鍚飛¶
常近鶴(天台賦振金䇿之鈴鈴飛錫杖也又云髙真飛/錫以躡虚注云得真道之人執錫杖而行於虛)¶
(空故云飛也與杜補遺圖經載舒州潜山最竒絶而山/麓尤勝誌公  白鶴道人欲之同請於梁武帝帝以二)¶
<pb:KR4c0015_WYG_024-7b>¶
(人悉具靈通俾各以物識其地得者居之道人云某以/鶴止處為記誌公云某以卓錫處為記巳而鶴先飛去)¶
(至麓將止忽聞空中錫飛聲遂卓於山麓道人不懌然/以前言不可食乃各於所識之地築室焉今之山祖寺)¶
(靈仙觀即/其故地也)杯渡不驚鷗(髙僧傳杯渡者不知其名姓常/乘木杯渡河因名焉佛圖澄變)¶
(化詭異圖澄在石勒時以為海鷗木杜正謬云傳燈録/云劉宋時杯渡者不知姓名常乘  杯渡水止宿一家)¶
(有金像求之弗得因竊以去主人追之至孟津浮木杯/渡河無假風棹輕疾如飛  趙云錫飛杯渡則必畫僧)¶
(之登山渡水者以不驚鷗/宇貼之取列子狎鷗之意)似得廬山路真隨惠逺逰(趙/云)¶
(言所畫之趣似是廬山/路可以尋惠逺大師也)¶
　　　聞官軍收河南河北(趙云史朝義巳滅漸復河/南河北矣故公逺聞而賦)¶
<pb:KR4c0015_WYG_024-8a>¶
　　　　(詩/也)¶
劔外忽傳收薊北初聞涕泣滿衣裳(漢高祖徙燕將臧/荼為燕王都薊薊)¶
(即幽州薊縣唐分十道薊為漁陽屬河北道東師云唐/寳應元年諸將撃史朝義朝義走河北遂克  都十一)¶
(月朝義幽州守將李懷/光斬其首表獻河北平)却看妻子愁何在漫巻詩書喜¶
欲狂(趙云公毎憂喪亂而妻子流離既聞收薊北則天/下有平定之理所以却看妻子而不知其愁之所)¶
(在下句謂讀書之際聞巳收薊北得與妻/子有長聚慶慶所以漫巻之而喜欲狂也)白日放歌須¶
縱酒青春作伴好還鄉(放歌縱酒即/喜欲狂之意)即從巴峽穿巫峽¶
便下襄陽向洛陽(公自注云余田園在東京矣趙/云此公之意欲離蜀還鄉)¶
<pb:KR4c0015_WYG_024-8b>¶
　　　涪江泛舟送韋班歸京(得山字/)¶
追餞同舟日傷心一水間(趙云同舟而濟古詩云/相望一水間心一作春)飄零¶
為客乆衰老羨君還(呉韋曜自陳衰老/求去侍史二官)花雜(一作/逺)重重¶
樹雲輕處處山(梁元帝春日詩春情處處多何/遜詩客子行行倦年光處處華)天涯故¶
人少更益鬢毛斑(韋班歸京公猶在蜀則天涯故/人鮮少矣憂思朋舊而鬢斑也)¶
　　　春日梓州登樓二首¶
行路難如此登樓望欲迷(古樂府有/行路難篇)身無却少壯跡有¶
但羇栖江水流城郭春風入鼓鞞(趙云正月史朝義雖/滅而三月党項羌寇)¶
<pb:KR4c0015_WYG_024-9a>¶
(同州郭子儀敗之于黄堆山兵戈猶未可巳所/以有鼓鞞樂記聼鼓鞞之聲則思将帥之臣)雙雙新¶
燕子依舊巳銜泥(古詩思為雙飛/燕銜泥巢君堂)¶
　　　　右一¶
天畔登樓眼隨春(一作/風)入故園(公前篇自注云/余田園在東京)戰塲今¶
始定移栁更(一作/豈)能存(趙雲故園之下雲戰塲則又指/東京而言是時史朝義巳滅戰)¶
(塲雖定而故園經盗賊所移之/栁豈更能存乎更字乃疑辭也)厭蜀交游冷思呉勝事¶
繁(公久居蜀交游少前詩有天涯故人少之句/意欲逰兩浙也張翰在洛因秋風起而思矣)應須理¶
舟楫長嘯下荆門(杜補遺云袁崧宜都山川記曰南崖/有山名荆門北崖有山名虎牙二山)¶
<pb:KR4c0015_WYG_024-9b>¶
(相對有/象門也)¶
　　　　右二¶
　　　遣憤¶
聞道花門将論功未盡歸(趙云花門囘紇也壬寅寳應/元年囘紇請助國討賊次歳)¶
(癸夘廣徳元年/史朝義自縊死)自從収帝里誰復總戎機(趙云言既復/帝里誰人總)¶
(兵柄乎恐囘紇恃/功難制而作逆也)蜂蠆終懐毒雷霆可震威(左傳曰君/無謂邾小)¶
(蜂蠆有毒况國乎詩趙云蜂蠆言囘紇也公於此疑囘/紇其比之為蜂蠆  人眇之之辭也雷霆以言人君之)¶
(威賈山傳云人主之威非特雷霆也震之以威/豈有不摧折者哉言欲制回訖必湏以威震之)莫令¶
<pb:KR4c0015_WYG_024-10a>¶
鞭血地(師云任昉書鞭血/四海流離無所)再濕漢臣衣¶
　　　送九歸成都¶
文章亦不盡竇子才縱横非爾更苦節何人符大名(晉/王)¶
(獻之年七八歳學書羲之密從後掣其筆不得/嘆曰此兒後當有大名易節卦苦節不可貞)讀書雲¶
閣觀問絹錦官城(文選東京賦起甘泉結雲閣觀南山/注云二世起雲閣欲與南山齊又起)¶
(觀於南/山㒹)我有浣花竹題詩須一行¶
　　　贈裴南部(聞袁判官自/來欲有按問)¶
塵滿萊蕪甑堂横單父吟(范丹字史雲為萊蕪令清貧/人歌曰釜中生魚范萊蕪甑)¶
<pb:KR4c0015_WYG_024-10b>¶
(中生塵范史雲宓子賤為/單父宰彈琴不下堂而治)人皆知飲水公輩不偷金(鄧/攸)¶
(為呉郡載米之官惟飲呉水而巳直不疑為郎同舍郎/告歸誤持同舍郎金去金主意不疑不疑買金償之後)¶
(知非金主大/慚稱為長者)梁獄書應作(去/聲)秦臺鏡欲臨(師云鄭陽獄/中上書梁孝)¶
(王出之西京雜記秦始皇有方鏡照見心膽女/子有邪心者照之即膽張心動始皇輙殺之)獨醒時¶
所嫉羣小謗能深即出黄沙在何須白髪侵使君傳舊¶
德已見直繩心(古詩清如玉壺/冰直若朱絲繩)¶
　　　奉送崔都水翁下峽¶
無數涪江筏鳴橈揔發時(筏海中舟編竹木為之/大曰筏小曰桴橈楫也)别離¶
<pb:KR4c0015_WYG_024-11a>¶
終不久宗族忍相遺白狗黄牛峽朝雲暮雨祠(白狗黄/牛皆峽)¶
(名言崔都水所經從之地雨宋玉高唐賦序夢巫山之/經曰妾旦為朝雲暮為行  旦朝視之如言故為立廟)¶
(號曰/朝雲)所過憑問訊到日自題詩¶
　　　郪城西原送李判官兄武判官弟赴成都¶
憑高送所親久坐惜芳辰逺水非無浪他山自有春(趙/云)¶
(逺水非無浪以言其行路之苦辛他山自有/春言去當春時觸處皆可行樂故有下句)野花隨處¶
發官(一作/妖)桞著行新(江揔侍宴瑶泉殿詩云野花不識/采旅竹木無行陶侃傳侃性敏察)¶
(嘗課諸營種栁都尉夏施盜官栁植之於已門侃後見/尉車問曰此是武昌西門前栁何因盜來此種施謝罪)¶
<pb:KR4c0015_WYG_024-11b>¶
天際傷愁别離筵何太頻¶
　　　題郪縣郭三十二明府茅屋壁¶
江頭且繫船為爾獨相憐雲散灌壇雨春青彭澤田(師/云)¶
(博物志云太公為灌壇令武王夢婦人當道夜哭問之/曰吾是東海神女嫁於西海神童我行必有大風疾雨)¶
(今為灌壇令當道廢我行武王覺召太公問之果有疾/風暴雨從太公邑外而過又呉叙雨賦云紆灌壇之神)¶
(馭為高唐之麗質陶潜為彭澤令郭明府乃郪縣/令灌壇彭澤皆令事故子美見之於詩以贈行也)頻驚¶
適小國(孟子膝/小國也)一擬問髙天别後巴東路逢人問幾賢¶
　　　客夜¶
<pb:KR4c0015_WYG_024-12a>¶
客夜何曽著秋天不肯明(魏文帝行旅詩曰漫漫秋夜/長烈烈北風凉展轉不能寐)¶
(披衣起彷徨其趙云睡著天明通中國/之常語實道  事而句可謂詣理矣)入(一作/捲)簾殘月¶
影高枕逺江聲計拙無衣食途窮仗友生(管子曰衣食/足而知榮辱)¶
(顔延年詠阮籍詩云云/詩雖有兄弟不如友生)老妻書數紙應悉未歸情¶
　　　陪王侍御宴通泉東山野亭¶
江水東流去清罇日復斜(趙云文選長歌行百川東赴/海何時復西歸齊謝眺與江)¶
(水曹詩山中上芳日故人清罇賞又梁劉苞望夕雨詩/清罇乆不薦淹留遂待君賈誼鵬賦云唐子日斜也)¶
異方同宴賞何處是京華(趙云史曰秀異産於異方又/云進各異方庾信烏夜啼御)¶
<pb:KR4c0015_WYG_024-12b>¶
(史府中何處宿文選昔余/遊京華注云京華帝都也)亭影臨山水村煙對浦沙狂¶
歌過於勝得醉即為家(趙云遇於字如過乎㳟過乎儉/之義豈言踰過於勝絶者乎)¶
　　　客亭¶
秋忩猶曙色落木更天(一作/高)風日出寒山外江流宿霧¶
中聖朝無棄物老病已成(一作/衰)翁(趙云老子長善救物/故無棄物陳徐陵别)¶
(毛永嘉詩嗟余今老病此别恐長離此葢公不怨天不/尤人之意與孟離然不才明主棄多病故人疎之語有)¶
(間矣以謂聖世才無大小皆量能適用無棄擲者而公/亦自嘆其老矣不能用也王粲傳魏太子與呉質書云)¶
(行年長大所懐萬端巳/成老翁但未白頭耳)多少殘生事飄零已轉蓬(趙云/曹植)¶
<pb:KR4c0015_WYG_024-13a>¶
(雜詩曰轉蓬離本根飄颻隨長風類此客遊子捐軀逺/從戎而袁陽源效古詩云迺知古時人所以悲轉蓬按)¶
(淮南子曰聖人觀轉蓬而為車此借/用其字以言人之飄零如蓬之轉也)¶
　　　行次鹽亭縣聊題四韻奉簡嚴遂州蓬州兩使¶
　　　君咨議諸昆季¶
馬首見鹽亭高山擁縣青雲溪花淡淡春郭水泠泠(趙/云)¶
(花淡淡以其在雲溪故也陸士衡文賦音泠泠/而盈耳又宋玉風賦云清清泠泠愈病析醒)全蜀多¶
名士(蜀都賦近則江漢炳靈世載其英鬱若相如皭若/君平王褒暐煜而秀發揚雄含章而挺生禮云聘)¶
(名/士)嚴家聚德星(陳仲弓從諸子造荀季和太史/奏賢人聚故人號為德星聚)長歌意¶
<pb:KR4c0015_WYG_024-13b>¶
無極好為老夫聴(趙云三嚴或以為嚴震之昆季按唐/史震梓州鹽亭人西川節度使嚴武)¶
(署押衙武卒罷歸今公聞嚴武再鎮蜀自閬歸/成都過此而見嚴氏則非嚴震家矣更俟博聞)¶
　　　倚杖(鹽亭縣作鮑照/詩倚杖牧雞豚)¶
看花雖郭内倚杖即溪邊山縣早休市江橋春聚船(趙/云)¶
(山縣早休市道事的當/葢如小市當争米矣)狎(一作/野)鷗輕白日(一作浪列子/有狎鷗翁言)¶
(忘機故物亦不懼光趙云言可狎之鷗遊泳乎/白日之中而不知  景之可重也勝一作逺矣)歸鴈喜¶
青天物色兼生意凄凉憶去年¶
　　　泛江送魏十八倉曹還京因寄岑中允參范郎¶
<pb:KR4c0015_WYG_024-14a>¶
　　　中季明¶
遲日深江水輕舟送别筵(詩春日/遲遲)帝鄉愁緒外春色淚¶
痕邊(公詩無一日而忘朝廷故望帝鄉每生愁緒/對春色妍媚而下淚則其憂國之心可見矣)見酒¶
須相憶將詩莫浪傳(趙云見酒須相憶言别後他日事/也下句公葢自負其詩如此郭受)¶
(與公詩云新詩海内流/傳困豈能遏其傳哉)若逢岑與范為報各衰年¶
　　　送路六侍御入朝¶
童稚情親四十年中間消息兩茫然(趙云鄧禹傳父老/童稚垂髦戴白滿)¶
(其車下言與路相/得於總角時也)更為後㑹知何地忽漫相逢是别筵¶
<pb:KR4c0015_WYG_024-14b>¶
不分桃花紅勝錦生憎栁絮白於綿(趙云天厨禁臠者/洪覺範之書也以)¶
(分桃花紅勝錦生憎栁絮白於綿謂之比興興格且曰/錦綿色紅白而適用朝廷用真材天下福也惟真材者)¶
(忠正小人諂諛似忠詐訐似正故為子美所不分而憎/之不知於桃花栁絮何所據而便比諂䛕詐訐之小人)¶
(乎杜公造為新語其云不分/生憎乃所以深言其紅白也)劍南春色還無賴觸忤愁¶
人到酒邊(趙云桃花之深紅栁絮之釅白正是春色放/蕩無所藉賴者飜是觸忤愁人㫁送令到於)¶
(酒邊以散其愁然所以愁者以别筵故也據/新添無賴字見異聞集織女斜河亦復無賴)¶
　　　泛江送客¶
二月頻送客東津江欲平煙花山際重舟楫浪前輕淚¶
<pb:KR4c0015_WYG_024-15a>¶
逐勸盃落愁連吹笛生(新添以送客之故而勸之酒淚/所以下吹笛以為樂今吹笛而)¶
(愁生亦是别情感動爾馬融去京踰年有洛客逆旅吹/笛暫聞之甚悲感又文選向子期思舊賦云鄰人有吹)¶
(笛者發聲寥亮追想曩/昔遊讌之好感音而歎)離筵不隔日難得易為情(離筵/祖餞)¶
(之筵也頻日送客/亦難乎其為情哉)¶
　　　上牛頭寺(師云寰宇記山在梓州郪縣西南二/里髙一里形如牛頭四岸孤絶俯臨)¶
　　　　(州郭上有長樂寺樓/閣煙花為一方勝景)¶
青山意不盡衮衮上牛頭(趙云王濟云張華説史衮衮/可聴葢言已遊青山多矣其)¶
(意不盡乃相續/而上牛頭也)無復能拘礙真成浪出遊花濃春寺静¶
<pb:KR4c0015_WYG_024-15b>¶
竹細野池幽何處鶯啼切移時獨未休¶
　　　望牛頭寺¶
牛頭見鶴林梯逕繞幽林(一作秀麗一何深梯逕一何/深陸士衡赴洛詩離思一何)¶
(深/)春色浮(一作/流)山外天河宿(一作/没)殿隂(趙云言殿之高/若與天河相接)¶
(此與慈恩寺塔云七星在北戸同意宿一作没葢不若/宿字之自然公詠江閣有云白雲巖際宿與此同義)¶
傳燈無白日布地有黄金(釋書以燈喻法謂能破暗也/六祖相傳一法故云傳燈釋)¶
(書有傳燈録皆言傳法事故趙云謂長明燈也止借釋/書傳燈字用白日亦有燈  云無白日又佛書祗陁太)¶
(子以黄金側布給孤長者園中而延佛居住故凡言佛/宇謂之金地又江寧縣寺有晉長明燈嵗久不滅火色)¶
<pb:KR4c0015_WYG_024-16a>¶
(變青而不熱隋文帝平/陳訝其逺至今猶在)休作狂歌老回看不住心(佛書/有不)¶
(住相常住相取趙云公止摘不住兩字/為不住心義  於無所住而生其心也)¶
　　　上兠率寺¶
兠率知名寺真如㑹法堂(佛書有兠率天宫故取以名/寺真如禪理也  趙云真如)¶
(佛書云真際也故每題佛/寺紀佛僧多用佛書中字)江山有巴蜀棟宇自齊梁(趙/云)¶
(江山自有巴蜀時便有之此乃使羊叔子所謂自有宇/宙來便有此山之義齊梁好佛佛宙當時齊梁時所建)¶
庾信哀離久(庾信作哀江南賦身趙云其所以哀者/以金陵瓦解而竄  荒谷公自喻也)何¶
顒好不忘(何顒後漢人尚氣節感友人之義而為之復/父讎與李膺善後為宦官所陷亡匿汝南問)¶
<pb:KR4c0015_WYG_024-16b>¶
(所至皆親其豪傑好趙云公葢言已身流離於外有庾/信之哀而不忘交  如何顒者有捄之之心也然學者)¶
(多疑其上佛寺詩而/及此斯亦有所感乎)白牛車逺近且欲上慈航(薛云清/涼禪師)¶
(般若經序曰般若者若海之慈航昏衢之巨燭也體杜/補遺云法華經譬喻品曰有大白牛肥壯多力形  殊)¶
(好以駕寶車/葢喻大乗也)¶
　　　望兠率寺¶
樹密當山逕江深隔寺門霏霏雲氣重閃閃浪花飜(楚/辭)¶
(九章曰霰雪紛其無垠兮雲霏霏/而承宇海賦蝄像暫曉而閃屍)不復知天大空餘見¶
佛尊(老子云天大地大也佛/言天上天下惟我獨尊)時應清盥罷隨喜給孤園¶
<pb:KR4c0015_WYG_024-17a>¶
(釋書給孤園又給孤長者止趙云前便引祇陁太子求/給孤獨長者園以延佛居  故今佛宇亦稱給孤園)¶
　　　甘園¶
春日清江岸千甘二頃園(襄陽記李衡於武陵龍陽洲/上種甘千樹臨死勅兒曰吾)¶
(州里有千頭木奴史記蘇秦傳使我有/雒陽負郭仁頃田安能佩六國相印)青雲羞葉密白¶
雪避花繁(郭樸柑賛花染繁霜葉鮮翠藍乃趙云本言/密葉如雲白花如雪而變其語  云雲羞雪)¶
(避此公新/竒之句)結子隨邊使開筒近至尊(蜀柑向時/歳入貢)後於桃¶
李熟終得獻金門(公自託意/於末句也)¶
　　　數陪章梓州泛江有女樂在諸舫戲為艶曲二¶
<pb:KR4c0015_WYG_024-17b>¶
　　　首(趙云一本作李梓州非/是葢後有陪章留後也)¶
上客回空騎(趙云客既登船遣騎空回也史記平原君/傳毛先生至楚而使趙重於九鼎遂以為)¶
(上/客)佳人滿近船(選詩燕趙多佳/人美者顔如玉)江清歌扇底(以扇自障/而歌故謂)¶
(之歌扇光新添庾肩吾詩/願以重  曲承君歌扇塵)野曠舞衣前玉袖凌風並(趙/云)¶
(凌風並立想女樂不一其之句/人矣所以成佳人滿近船)金壺隠浪偏競將明媚色偷¶
眼艶陽年(一作天千趙云鮑明逺學劉公幹體詩朔風/吹朔雪  里度龍山集君瑶臺裏飛舞兩楹)¶
(前兹辰自為美當避艷陽年艶陽桃李節皎潔不成妍/今公意葢謂佳人自衒其美色偷眼視春光以争相勝)¶
(之/意)¶
<pb:KR4c0015_WYG_024-18a>¶
　　　　其二¶
白日移歌袖青霄近笛牀(師云蔡琰詩/笛牀近栁隂)翠眉縈度曲(古/詩)¶
(度曲翠/眉低)雲鬢儼分行立馬千山暮迴舟一水香使君自¶
有婦莫學野鴛鴦(師云古樂府陌上桑羅敷行使君自/有婦羅敷自有夫李梓州有女樂故)¶
(公以此戲之又文選曹子建/詩中有孤鴛鴦哀鳴求匹偶)¶
　　　登牛頭山亭子¶
路出雙林外亭窺萬井中(趙云佛書云佛説法於雙林/樹下故公題佛宇每用雙樹)¶
(雙林字下句言亭之高/可以窺井邑舊家也)江城孤照日山(一作/春)谷逺含風¶
<pb:KR4c0015_WYG_024-18b>¶
(揚子雲羽獵賦云/山谷謂之風猋)兵革身將老闗河信不通(趙云時吐/蕃猶盛)¶
猶殘數行淚忍對百花叢(對花垂淚亦傷時之意也/項羽傳歌數闋泣數行下)¶
　　　陪李梓州王閬州蘇遂州李果州四使君登惠¶
　　　義寺(趙云師民瞻本/作章梓州是)¶
春日無人境虛空不住天(蓋取佛書不住相謂天運無/常以成四時  師云庾信賦)¶
(心遊不住之天牧趙云孫綽天台賦序/踐無人之境杜  之傳若涉無人之地)鶯花隨世界樓¶
閣寄(一作/倚)山巔(趙云言當春時處處有鶯花世界字又/取佛書中語也爾雅釋名山頂曰巔)¶
遲暮身何得登臨意惘然(言身老而未/有所得也)誰能解金印蕭鼓¶
<pb:KR4c0015_WYG_024-19a>¶
共安禪(一云三軍將五馬若箇合安禪印趙云此二句/蓋諷四刺史誰能解所佩之金  而相與安禪)¶
(聖按陶潜解綬去職又温/遜嘗為邑宰解印綬而去)¶
　　　送何侍御歸朝(章梓州泛/舟筵上作)¶
舟楫諸侯餞車輿使者歸(趙云上句指言章梓州作泛/舟之筵也下句言何侍御歸)¶
(朝/也)山花相映發水鳥自孤飛(趙云簡文帝云山川相映/發義雖不同而以字語之)¶
(熟用/之也)春日垂霜鬢天隅把繡衣(趙云前漢暴勝之衣繡/衣持斧為直指使者又)¶
(漢侍御史繡衣持斧言/與何侍御把衣為别也)故人從此去(一作/逺)寥落寸心違¶
(選文賦云吐滂沛乎/寸心詩中心有逹)¶
<pb:KR4c0015_WYG_024-19b>¶
　　　江亭送眉州辛别駕昇之(得蕪/字)¶
栁影含雲幕(一作/重)江波近酒壺(趙云雲幕言幕之如雲/也字則漢成帝設雲幕)¶
(於甘/泉宫)異方驚㑹面終宴惜征途(趙云李少卿書云異方/方樂祇令人悲又史云)¶
(秀異産於異方終宴字則曹子建/詩公子敬愛客終宴不知疲也)沙晩低風蝶天晴喜¶
浴鳬别離傷老大意緒日荒蕪(文選長歌行云少壯/不努力老大徒傷悲)¶
　　　涪城縣香積寺官閣¶
寺下春江深不流山腰官閣逈添愁含風翠壁孤雲細¶
背日丹楓萬木稠小院迴廊春(一作/清)寂寂浴鳬飛鷺晚¶
<pb:KR4c0015_WYG_024-20a>¶
悠悠諸天合在藤蘿外昏黒應須到上頭(釋書有諸天/字皆言勝樂)¶
(事公之未章因以見志也/趙云蓋言其高而近天爾)¶
　　　戲題寄上漢中王三首(時王在梓州初至斷酒/不飲篇有戲述  趙云)¶
　　　　(漢中王名瑀讓皇帝之子汝陽王璡之弟始/封隴西郡公從明皇幸蜀至河池封漢中王)¶
西漢親王子成都老客星(高祖起漢中今王封漢中王/故云西漢親王子也後漢嚴)¶
(陵與光武同宿而史占云客星犯/帝座公蓋自言身在成都為客也)百年雙白鬢一别五¶
秋(一作/飛)螢(趙云公自言其老久與漢中王别而方再/得相見五秋螢蓋是别後五見螢火矣)忍¶
斷盃中物秪看座右銘(陶潜云天運茍如此且進杯中/物崔子玉作座右銘此蓋公言)¶
<pb:KR4c0015_WYG_024-20b>¶
(不必㫁酒却只拘/守坐右銘為誡也)不能隨皁蓋自醉逐浮萍(皁蓋指漢/中王之為)¶
(梓州也言王既㫁酒故不能隨其/車蓋而自醉如浮萍之飄泊也)¶
　　　　右一¶
䇿杖時能出王門異昔遊(房𤣥齡䇿杖謁太宗扵河北/下句謂其㫁酒也  趙云呉)¶
(越春秋云太王避狄杖䇿去邠史記云魯連子却秦君/平原君欲封之遂䇿杖而去鄒陽曰何王之門而不可)¶
(曳長裾乎王門異昔/遊言王之㫁酒爾)已知嗟不起未許醉相留(趙云已/知漢中)¶
(王嗟我來見時不肯起去意在/求飲而縁王㫁酒未許留醉也)蜀酒濃無敵江魚美可¶
求(蜀都賦觴以醥清一醉累/月又云嘉魚出扵丙穴)終思一酩酊浄掃鴈池頭¶
<pb:KR4c0015_WYG_024-21a>¶
(廣漢郡有金鴈池古老相傳云有金鴈一雙隠於此池/日暖則見其影  趙云天后時高嶠詩云駕言尋鳯侣)¶
(乘歡俯鴈池則往時素有此名於池可以泛指為鴈/池矣又兒童歌山簡曰日夕倒載歸酩酊無所知)¶
　　　　右二¶
羣盜無歸路衰顔㑹逺方(趙云上句指言僕固懷恩以/吐蕃回紇党項之兵入宼也)¶
尚憐詩警䇿猶憶酒顛狂(文賦立片言以居要在一篇/之警䇿  杜補遺警驅動貌)¶
(䇿可以撃馬謂片言光益一篇亦猶以䇿撃馬得其警/動又曹子建應詔詩僕夫警䇿平路是由蓋言以䇿而)¶
(驅其馬使之疾行也其後梁鍾嶸詩品曰陳思贈弟仲/宣七哀公幹思友阮籍詠懷謝靈運鄴中士衡擬古陶)¶
(公詠貧之製惠連擣衣之作斯五言之警䇿者也自趙/云尚憐猶憶蓋主漢中王言之詩警䇿酒顛狂公  主)¶
<pb:KR4c0015_WYG_024-21b>¶
(其身而/言也)魯衛彌尊重徐陳略喪亡(漢中王兄弟俱領重/鎮魏文帝與王粲書)¶
(陳應劉一時俱逝何數年之間零落殆盡徐幹陳琳應/瑒劉楨  趙云上句公引魯衛之政兄弟之語下句言)¶
(王之賓客/多喪也)空餘枚叟在應念早升堂(枚叟公自喻也鄒/趙云□賦云召)¶
(生延枚叟語/由矣升堂矣)¶
　　　　右三¶
　　　陪章留後侍御宴南樓¶
絶域長夏晩兹樓清宴同(趙云李陵書出征絶域今公/借而用之沈佺期古樂府坐)¶
(看長夏曉/亦此意也)朝廷燒棧北(謂在大散之北也張良説高祖/燒絶棧道  趙云因宴南樓而)¶
<pb:KR4c0015_WYG_024-22a>¶
(望長安也張良燒絶棧道/今摘其字用之言地理耳)鼓角滿(一作/漏)天東(趙云漏天/在黎州蜀)¶
(之西蕃地多雨故名漏天則梓州當在其東所以形容/其地也蔡伯世正異漏天乃地名在雅州以其地多雨)¶
(也居梓州之西/正文訛作滿)屢食將軍第(趙云公自言其食于章留/後之宅以留後同主兵故)¶
(云將軍第字霍去病/為驃騎將軍辭第也)仍騎御史驄(見上御史舊乗驄注/  趙云留後之官亦)¶
(御史/也)本無丹竈術那免白頭翁(言無丹竈之術以延年/也  杜補遺江文通别)¶
(賦華陰上士服食還仙術既妙而猶學道以寂而未傳/守丹竈而不顧鍊金鼎而方堅駕鶴上漢驂鸞騰天暫)¶
(遊萬里少别千年壺趙云魏文帝云已成一老翁/但未頭白耳字如  闗三老云夢白頭翁教臣也)冦盜¶
狂歌外形骸痛飲中(言以酒而自隠爾莊子索我形骸/之内蘭亭記有放浪形骸之外)¶
<pb:KR4c0015_WYG_024-22b>¶
野雲低渡水簷雨細隨風出號江城黒題詩蠟炬紅(趙/云)¶
(夜傳號令此節度府之事也當出號之/時宴中方明燭而題詩又是紀實也)此身醒復醉不¶
擬哭途窮(阮籍以酒自隠故得免當世之難常出不由/徑遇途窮則慟哭而返公自言取籍之自隠)¶
(於酒不效其哭途窮也顔/延年詠之云窮途能無慟)¶
　　　臺上(得涼/字)¶
改席臺能逈留門月復光(趙云改席則自南樓移於臺/上也留門且未閉城門也詩)¶
(月出/之光)雲霄遺暑濕山谷進風涼(月令云土潤溽暑溽濕/也以臺高而在雲霄之)¶
(間不知暑氣之失去也揚子/雲射獵賦山谷為之風猋)老去一盃足誰憐屢舞長¶
<pb:KR4c0015_WYG_024-23a>¶
(張翰云不如生前一杯酒詩云屢舞傞傞善蜀都/賦紓長䄂而屢舞吕氏春秋韓子曰長䄂  舞)何須¶
把官燭似惱鬢毛蒼(後漢巴祗為揚州刺史不然官/燭以章留後之宴故云官燭也)¶
　　　送王十五判官扶侍還黔中(得開/字)¶
大家東征逐子回(後漢扶風曹世叔妻班彪之女名昭/字惠姬和帝數召入宫令皇后貴人)¶
(師事焉號曰大家其子瑴為陳留長大家隨至官作東/征賦述所經厯  趙云大家指言王判官毋以班氏比)¶
(之/也)風生洲渚錦帆開(隋焬帝以/錦為帆)青青竹筍迎船出白白¶
(一云日日/一云旦旦)江魚入饌來(杜補遺楚國先賢傳孟宗母好/食筍冬月無之宗入林中哀號)¶
(筍為之生後漢姜詩并妻龎氏並至孝母好飲江水嗜/魚鱠又不能獨食夫婦常力作鱠呼鄰母共之舍側忽)¶
<pb:KR4c0015_WYG_024-23b>¶
(有湧泉味如江水每旦輒出雙鯉以供/母膳王判官侍母還黔中故有此句)離别不堪無限¶
意艱危深仗濟時才黔陽信使應稀少萬怪頻頻(一作/頻煩)¶
勸酒盃¶
　　　隨章留後新亭㑹送諸君¶
新亭有高㑹行子得良時(高祖本紀云漢王入彭城置/酒高㑹謝靈運詩良時不見)¶
(遺/)日動映江幕風鳴排檻旗絶葷終不改勸酒欲無詞¶
已墮峴山淚因題零雨詩(晉羊祐傳襄陽百姓於峴山/祐平生遊憩之所建碑望其)¶
(碑者莫不流涕杜預因名/為墮淚碑詩云零雨其䝉)¶
<pb:KR4c0015_WYG_024-24a>¶
　　　倦夜¶
竹涼侵卧内野月滿庭隅(趙云漢書引入卧内又王敦/謂石崇曰誤入卿内古詩云)¶
(秋涼野/月白)重露成涓滴稀星乍有無(師云崔融詩秋天零/重露曹孟徳云月明)¶
(星稀有無者星/明滅之狀也)暗飛螢自照水宿鳥相呼(晉傅咸螢火/賦序余曽獨)¶
(處顧見螢火熱以自照蜀都賦雲飛水宿鳴杜補遺師/曠禽經陸鳥曰棲水鳥曰宿又云凡鳥朝  曰嘲夜鳴)¶
(曰㖡林鳥以朝嘲水鳥以夜㖡今林棲之鳥多/朝鳴水宿之鳥多夜呌㖡音夜字見龍龕手鏡)萬事干¶
戈裏空悲清夜徂(有感時之志而不見用於時故徒悲/清夜之徂往也  趙云時吐蕃之兵)¶
(方熾/也)¶
<pb:KR4c0015_WYG_024-24b>¶
　　　悲秋¶
涼風動萬里羣盜尚縱横家逺傳(一作/待)書日秋來為客¶
情(此二事皆情/意之極者)愁窺高鳥過老逐衆人行(言鳥東西南/北尚有所適)¶
(老者尚為衆人行亦悲時之不遇也/  趙云家語見飛鳥過詩有鳥高飛)始欲投三峽何由¶
見兩京(師云此公/謀下峽也)¶
　　　對雨¶
莽莽天涯雨江邊獨立時(趙云於雨言莽莽可謂新竒/矣葢猶於日言野日荒荒白)¶
(江邊獨立其所思/者逺矣意見下句)不愁巴道路恐濕漢旌旗(趙云巴道/路自綿而)¶
<pb:KR4c0015_WYG_024-25a>¶
(東也時治兵禦吐蕃公之意謁雖往來巴山/之道路而不以為愁惟恐濕漢之旌旗矣)雪嶺防秋¶
急繩橋戰勝遲(趙云雪嶺在松維州之外即西山也繩/橋以岷江湍急不可為梁乃以竹繩而)¶
(為之駕虛以/渡故號繩橋)西戎甥舅禮未敢背恩私(言父尚公主則/子為甥中國為)¶
(舅氏也甥趙云孟子帝館甥於貳室爾雅曰謂我舅者/吾謂之  初中宗景龍三年以雍王守禮女為金城公)¶
(主以妻賛普其後𤣥宗開元間遣使入朝奉表言甥言/先帝舅云云今公言望其敦甥舅之禮而勿背焉  師)¶
(云時吐蕃陷松州今言不/背恩私葢識失在中國也)¶
　　　警急(時高公適領西川節度書趙云警急者言/可警之急也字祖出漢  而魏植白馬篇)¶
　　　　(梁劉孝威結客少年/場皆曰邊城多警急)¶
<pb:KR4c0015_WYG_024-25b>¶
才名舊楚將妙略擁兵機(以美高適也除趙云考適傳/自諌議大夫  揚州大都督)¶
(長史淮南節度使/此所謂楚將也)玉壘雖傳檄松州㑹解圍(傳檄言吐/蕃入寇檄)¶
(書相聞也松州正控吐蕃也趙云蜀都賦包玉壘而為/宇傳曰三秦可傳檄而定  言高公為節度可以傳羽)¶
(檄而解松州之圍也廣徳元年吐蕃取隴右十/二月遂亡松維保三州公詩在未亡松州之前)和親知¶
計拙公主漫無歸(趙云唐史永泰元年乙巳吐蕃方請/和繼而又叛時議必再有請嫁公主)¶
(為和親計者故公云爾餘/見留花門公主歌黄鵠注)青海今誰得西戎實飽飛(上/句)¶
(見贈哥舒翰開府詩注飽飛見送高適詩注為趙云新/史景龍時吐蕃厚餉使者楊矩請河西九曲  公主湯)¶
(沐短表請與其地九曲者水甘草良宜畜牧近與唐接/自是益張雄易入冦則青海亦為其所有矣公既以吐)¶
<pb:KR4c0015_WYG_024-26a>¶
(蕃既有青海宜其勢如鷹/之飽而飛揚不就縶紲也)¶
　　　王命¶
漢北豺狼滿巴西道路難(趙云漢與巴相連葢吐蕃入/冦之地呉都賦云矜巴漢之)¶
(阻則以為襲險之右可以見巴漢之連矣/漢之北則褒斜也巴之西則綿漢成都也)血埋諸將甲¶
骨斷使臣鞍(趙云廣徳元年使李之芳崔倫往聘吐蕃/留不遣虜破邠州入奉天天子幸陜使臣)¶
(指李之芳崔倫曰骨㫁則/憂懼而骨欲㫁折之義也)牢落新燒棧蒼茫舊築壇(燒/棧)¶
(事見上注漢王齋戒設壇拜韓信為大將軍之趙云時/雍王适為兵馬元帥郭子儀副之而禦奉天  冦委之)¶
(子儀則舊築壇/指郭令公也)深懷喻蜀道慟哭望王官(時段子璋反/於東川適與)¶
<pb:KR4c0015_WYG_024-26b>¶
(崔光逺逆戰斬之光逺不戢兵遂大掠至有斷士女腕/取金者故民怨而望王官之至也趙云司馬相如有喻)¶
(蜀檄公止取喻蜀字以言蜀父老望王官之至也舊注/作段子璋反事自是上元二年高適為蜀州刺史時况)¶
(今篇又不/闗渉高適)¶
　　　征夫¶
十室幾人在千山空自多(論語十/室之邑)路衢唯見哭城市不¶
聞歌(民征戍故多悲哭哭/豈復有笑歌之事)漂梗無安地(用民如榛梗爾/漂泊不遑寧處)¶
(也公趙云此/句  自言爾)銜枚有荷戈(漢紀章邯夜銜枚撃項梁定/陶顔師古曰銜枚者止言語)¶
(讙嚻欲令敵人不知其來也周/官有銜枚氏其狀如箸横銜之)官軍未通蜀吾道竟如¶
<pb:KR4c0015_WYG_024-27a>¶
何¶
　　　送元二適江左¶
亂後今相見秋深復逺行風塵為客日江海送君情(趙/云)¶
(公自言其遭戰之時而飄泊於外/也下句又以言送元之適江左也)晉室丹陽尹公孫白¶
帝城(温嶠為丹陽尹二趙云丹陽潤州也丹陽置尹在/晉室為然今元  必是往潤州為守則舟行必經)¶
(白帝城而下也城/乃公孫述所築)經過自愛惜取次莫論兵(元嘗應孫/呉科舉論)¶
(兵字出/古樂府)¶
　　　章梓州水亭(時漢中王兼道士席/謙在㑹同用荷字韻)¶
<pb:KR4c0015_WYG_024-27b>¶
城晚通雲霧亭深到芰荷吏人橋外少秋水席邊多近¶
屬淮王至高門薊子過(趙云前漢淮南王劉安於近屬/中最賢而有學者故以比漢中)¶
(王後漢薊子訓有神異之道流名京師士大夫皆承/風嚮慕之此言席道士又以尊章梓州能致異人也)荆¶
州愛山簡吾醉亦長謌(趙云荆州以比梓州山簡都督/荆湘交廣西州諸軍事荆土豪)¶
(族有佳園池簡出嬉遊多之池上置酒輒醉兒童歌之/曰山公出何許往至高陽池日夕倒載歸酩酊無所知)¶
(時時能騎馬倒著白接籬舉鞭向葛强何如并州兒葛/强家在并州簡愛將也吾醉亦長謌則欲效兒童之為)¶
(謌/爾)¶
　　　送陵州路使君赴任¶
<pb:KR4c0015_WYG_024-28a>¶
王室比多難髙官皆武臣(時方急於賞功故武臣任髙/位  趙云自安史之亂通九)¶
(年亦可謂/多難矣)幽燕通使者岳牧用詞人(趙云乾元二年禄/山父子借號凡三)¶
(年而滅廣徳元年史思明父子僣號兄四年而滅安史/既平幽燕路通矣使命可以徃來也書覲四岳羣牧是)¶
(也詞人者文辭之/人指言路使君也)國待賢良急君當抜擢新佩刀成氣¶
象行盖出風塵(上句見左相吕虞刀注皂盖行春史趙/云時方吐蕃之亂道路風塵而刺  之)¶
(盖出風塵/以徃也)戰伐乾坤破瘡痍府庫貧(乾坤破所在殘弊/也箭漢季布傳瘡)¶
(痍未/瘳)衆寮宜潔白萬役但平均(師盖盖譏當時在位者/貪暴取於民有偏也)¶
(趙云此四句以誡其公/為政可謂䁬人以言矣)霄漢瞻佳士泥塗任此身秋天¶
<pb:KR4c0015_WYG_024-28b>¶
正揺落回首大江濵(趙云佳士又以指路/君泥塗則公自言也)¶
　　　薄暮¶
江水最深地山雲薄暮時寒花隠亂草宿鳥擇(一作/探)深¶
枝(趙云史云鳥則擇/木木豈能擇鳥)舊國見何日髙秋心苦悲(莊子云/舊國舊)¶
(邦望之暢然漠書云秋髙馬肥梁簡一/文帝九日詩是節恊陽數髙秋氣清)人生不再好鬢¶
髪白(一作/自)成絲¶
　　　東津送韋諷攝閬州録事¶
聞説江山好憐君吏隠兼(晉孫綽嘗鄙山濤而謂人曰/山濤吾所不觧吏非吏隠非)¶
<pb:KR4c0015_WYG_024-29a>¶
(隠/)寵行舟逺客惜别酒頻添推薦非承乏操持必去嫌¶
他時如按縣不得慢陶潜(陶潜為彭/澤縣令)¶
　　　恵義寺送王少尹赴成都(分得/峯字)¶
苒苒谷中寺娟娟林表峯欄干上處逺結構坐來重騎¶
馬行春徑衣冠起暮鍾雲門青寂寞此别惜相從¶
　　　西山三首¶
夷界荒山頂蕃州積雪邊(成都記西山冬夏積雪不消/趙云唐松維二州維今之威)¶
(州一帶皆號西山與吐蕃分界/其山最髙故云夷界荒山頂)築城依(一作/連)白帝轉粟¶
<pb:KR4c0015_WYG_024-29b>¶
上青天(公孫述號白帝城在䕫州李白蜀道難難於上/青天言其轉粟之難也  趙云髙山之上築城)¶
(所以轉粟之難如如上青天秦州記曰金城郡漢元六/年置應劭曰初築城得金故名鄒陽上呉王書曰轉粟)¶
(流輸千里不絶晉史披雲霧/而覩青天依則依如之也)蜀將分旗鼓羌兵助鎧鋋¶
(一作井泉禦趙云以吐蕃陷松維保三州其勢迫蜀故/分旗鼓以  之下句葢言僕固懷恩與之為冦也按唐)¶
(史唐徳二年七月僕固懷恩以吐蕃回紇/党項等兵數十萬人入冦井泉字無義)西戎背和好¶
殺氣日相纒(時吐蕃陷隴右不趙云以蕃蕃背先帝/時盟好而為㓂  巳殺氣日相纒結矣)¶
　　　　右一¶
辛苦三城戍長防萬里秋(明皇還蜀後分東西兩川為/雨節度西山列防秋三戍民)¶
<pb:KR4c0015_WYG_024-30a>¶
(罷于役高適/論之不聽)煙城侵火井(蜀有火/井縣)雨雪閉松州(趙云松/州巳陷)¶
(閉於雨雪之中按唐地理/志松州以地産甘松故名)風動將軍幕(一云/葢)天寒使者¶
裘(趙云廣德元年吐蕃没松州是時既遣將以禦敵/又遣使以和親故有是句幕謂戍幕一作葢非是)漫¶
(平/聲)山賊營疊迴首得無憂(言賊壘/之多也)¶
　　　　右二¶
子弟猶深入闗城未解圍(趙云子弟言充兵之久/也漢書解平城之圍)蠶崖¶
鐵馬痩灌口米船稀(蠶崖闗灌口地名雪趙云蠶崖則/西山之闗隘處也  多草枯故焉)¶
(不足充戰而瘦灌口在於永康軍亦近/西川以漕運之多而不繼故船稀)辯士安邊策元戎¶
<pb:KR4c0015_WYG_024-30b>¶
決勝威(元戎元帥也史決勝千里之外此趙云莊子曰/子之談類辯士前漢車千秋賛  乃所以安邊)¶
(境/)今朝烏鵲喜欲報凱歌歸(西京雜記乾鵲噪而行人/至  趙云周禮奏凱歌也)¶
(傳曰王師大/凱奏雅歌)¶
　　　　右三¶
　　　薄遊(趙云夏侯湛作東方朔畫讚序云以為濁/世不可以富樂也故薄逰以取位又謝靈)¶
　　　　　(運初去郡詩薄逰似邴生公自秦入西蜀/自蜀而來東川浮逰不定故以此為題)¶
淅淅風生砌團團日(一作/月)隠墻(謝靈運淅淅振條風班/婕妤扇詩團團似明月)¶
(晚趙云梁何遜詩曰的的帆向浦團團日隠洲惟其日/  晚則低而隠墻舊注輙改日作月殊不知下句有秋)¶
<pb:KR4c0015_WYG_024-31a>¶
(鴈滅暮雲長則/日晚之景也)遥空秋鴈滅半嶺暮雲長病葉多先墜¶
寒花只暫香(秋興賦槁葉多殞秋趙云上句意義在病/字與先字舊注引  興賦槁葉多殞非是)¶
巴城添淚眠(一作/月)今夕復清光(趙云公於鄜州月詩云/何時倚虛幌雙照淚痕)¶
(乾則以還家而淚乾今以薄逰無定見月而添淚也此/句方是言月然不必有月字而義自明以今夕清光字)¶
(見之/矣)¶
　¶
　¶
　¶
<pb:KR4c0015_WYG_024-31b>¶
　¶
　¶
　¶
　¶
　¶
　¶
　¶
　九家集注杜詩巻二十四¶
