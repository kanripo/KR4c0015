# -*- mode: mandoku-view; -*-
#+TITLE: 九家集注杜詩
#+DATE: 2015-08-24 23:46:13.562191
#+PROPERTY: ID KR4c0015
#+PROPERTY: BASEEDITION WYG    
#+PROPERTY: JUAN 卷二十五
<pb:KR4c0015_WYG_025-1a>¶
欽定四庫全書¶
　九家集注杜詩巻二十五　宋　郭知達　編¶
　　近體詩¶
　　　送梓州李使君之任(公自注故陳拾遺射洪人/也篇未有云洙曰拾遺陳)¶
　　　　(子昻常為縣令叚簡收繫憂憤/死獄中射共梓州之屬縣也)¶
籍甚黄丞相能名自𨽻川近看除刺史還喜得吾賢五¶
馬何時到雙魚㑹早傳老思笻竹杖冬要錦衾眠不作¶
臨岐恨唯聽舉最先火雲揮汗日山驛醒心泉遇害陳¶
<pb:KR4c0015_WYG_025-1b>¶
公殞于今蜀道憐君行射洪縣為我一潸然(洙曰漢黄/覇為穎川)¶
(太守治為天下第一後代丙吉為丞相趙曰漢官儀太/守五馬盖天子六馬而諸侯五馬也古樂府客從逺方)¶
(來遺我雙鯉魚呼兒烹鯉魚中有尺素書笻竹與錦皆/蜀中我出公從李使君求此二物也洙曰京房傳舉最)¶
(當遷徙以/課最被舉)¶
　　　王閬州筵奉酬十一舅惜别之作¶
萬壑樹聲滿千崖秋氣高浮舟出郡郭别酒寄江濤良¶
㑹不復久此生何太勞窮愁但有骨羣盜尚如毛吾舅¶
惜分手使君寒贈袍沙頭暮黄鶴失佀亦哀號(後山詩/話杜牧)¶
<pb:KR4c0015_WYG_025-2a>¶
(云南山與秋色氣勢兩相高最為□絶而子美纔用一/句云千崖秋氣高語益工鶴曰時吐蕃黨項與僕固懐)¶
(恩之亂方殷故有/羣盜尚如毛之句)¶
　　　閬州奉送二十四舅使自京赴任青城(鶴曰青/城縣屬)¶
　　　　(蜀/州)¶
聞道王喬冩名因太史傳如何碧雞使把詔紫㣲天秦¶
嶺愁□馬涪江醉泛船青城漫汚雜吾舅意淒然(洙曰/漢王)¶
(喬為葉令每朔望自縣詣臺朝明帝怪其來數令太史/伺望之言其臨至有雙鳬飛來於是舉羅張之得一隻)¶
(冩焉定功曰漢書方士言益州有金馬碧雞可祭祀/致也宣帝使王褒往祀焉鄭曰秦嶺在秦州之東)¶
<pb:KR4c0015_WYG_025-2b>¶
　　　放船¶
送客蒼溪縣山寒雨不開直愁騎馬滑故作泛舟迴青¶
惜峯巒過黄知橘柚來江流大自在坐穏興悠哉(鮑曰/唐志)¶
(蒼溪縣屬閬州葛常之曰五言律詩於對聨中十字作/一意詩家謂之十字格如老杜放船詩云直愁騎馬滑)¶
(故作泛舟廻對兩詩云不愁巴道路恐失漢旌旗江月/詩云天邊長作客老去一沾巾是也鮑曰青惜峯巒過)¶
(黄知橘柚來舟行湍移景物如畫雖速而不言速也吴/子良荆溪林下偶談錢起云山來指樵火峯去惜花林)¶
(不若子美青惜峯/巒過黄知橘柚來)¶
　　　奉待嚴大夫(鶴曰按唐紀上元二年建丑月以/嚴武為成都君今公待其至詩云)¶
<pb:KR4c0015_WYG_025-3a>¶
　　　　(不知旌節隔年囘乃次年正月也又按舊史/武出為錦州刺史劒南東川節度使兼御史)¶
　　　　(中丞上皇誥以劒南兩川合為一拜武成都/尹兼御史大夫充劒南節度此當在乾元二)¶
　　　　(年裴冕為尹之前盖上皇以上元元年七月/移居西内已不復預國事矣武嘗三鎮蜀在)¶
　　　　(乾元裴冕之前為一是年為二廣徳二年表/公為參謀時為三也  寶應元年成都作)¶
殊方又喜故人來重鎮還須濟世才常怪偏禆終日待¶
不知旌節隔年囘欲辭巴徼啼鶯合逺下荆門去蠲催¶
身老時危思㑹面一生襟袍向誰開(洙曰偏裨謂諸將/校也希曰偏碑字)¶
(見漢書馮奉世傳趙曰淮南子注蠲大鳥也畫其象著/船首以禦水患夢弼曰公聞嚴武至欲辭蜀之巴峽下)¶
<pb:KR4c0015_WYG_025-3b>¶
(楚之荆門/以迓之也)¶
　　　奉寄高常侍(鶴曰高適為西川節度禦吐蕃師/出無功亡松維等州以嚴武代還)¶
　　　　(用為刑部侍郎/左㪚騎常侍)¶
汶上相逢年頗多飛騰無那故人何總戎楚蜀應全未¶
方駕曹劉不啻過今日朝廷湏汲黯中原將帥憶㢘頗¶
天涯春色催遲暮别淚遥添錦水波(洙曰地理志汶水/出泰山菜蕪蜀亦)¶
(有汶川出西山趙云高適先除淮南節度後為西川節/度故言總戎楚蜀修可曰方駕並駕也與方舟之方同)¶
(廣絶交論遒文麗藻方駕曹公言曹劉乃曹植劉楨也洙/曰不啻猶過多也家語何翅恵哉漢書汲黯在朝淮南)¶
<pb:KR4c0015_WYG_025-4a>¶
(寢謀言黯之材足以折衝千里也史記㢘頗趙之良將/也漢文帝嘗嘆曰吾獨不得㢘頗李牧為將豈憂匈奴)¶
(哉/)¶
　　　奉寄章十待御(公自注時初罷梓州刺史東川/留後將赴朝廷鶴曰按唐史是)¶
　　　　(年嚴再鎮蜀因小忿召梓州刺史章彛殺之/公是詩卻言其罷梓州將赴朝廷豈非將行)¶
　　　　(時為武所殺又按彛去年夏方守/梓未應得代當是其時欲入奏也)¶
淮海惟揚一俟人金章紫綬照青春指麾能事囘天地¶
訓練强兵動鬼神湘西不得歸闗羽(此人所/諱者)河内猶宜¶
借冦恂朝觀從容問幽側勿云江漢有垂綸(來曰章彛/揚州人趙)¶
<pb:KR4c0015_WYG_025-4b>¶
(曰指麾所能之事雖天地亦可囘誇大言之歐公曰時/叚子璋反章討平之故云洙曰蜀將闗羽字雲長先生)¶
(収江南諸郡拜羽為襄陽太守盪冦將軍駐江北先主/西定益州拜羽督荆州事後漢冦恂字子翼光武收河)¶
(内拜恂為太守俊移頴川又移汝南太守頴川盜賦羣/起内駕南征恂從至頴川盜賊悉降百姓遮道曰願從)¶
(陛下復借冦君一年廼留恂黄曰美章彛善守東川恐/如闗羽冦恂不得去也希曰文選沈約恩倖論明揚幽)¶
(側惟才是與晁曰江/漢垂綸公自言也)¶
　　　將赴荆南寄别李劒州弟(鶴曰公仕蜀連往來/梓閬間將欲出峽遊)¶
　　　　(荆楚後/竟不果)¶
使君高義驅今古寥落三年坐劒州但見文翁能化俗¶
<pb:KR4c0015_WYG_025-5a>¶
焉知李廣未封侯路經灧澦雙蓬鬢天入滄浪一釣舟¶
(語特/悽愴)戎馬相逢更何日春風囘首仲宣樓(洙曰前漢循/吏傳文翁為)¶
(為蜀郡太守仁愛好教化見蜀地僻陋有蠻夷風乃選/郡縣小吏開敏有材者遣詣京師受業博士數嵗皆成)¶
(就還歸文翁又修起學宫於成都市中招下縣子弟以/為學宫弟子繇是大化文翁終於蜀吏民為立祠堂嵗)¶
(時祭祀不絶至今巴蜀好文雅文翁之化也李廣傳廣/弟子蔡俱為俱為郎蔡積功武帝封為樂安侯廣不得)¶
(爵邑官不過九卿為之軍士及士卒或取封侯廣嘗與/望氣王朔言之朔曰將軍自念豈嘗有恨者乎廣曰吾)¶
(為隴西守𦍑嘗反吾誘降者八百餘人詐而同日殺之/至今恨獨此事朔曰禍莫於殺已降此乃將軍之所以)¶
(不得侯者也趙曰灧澦堆在巫峽之口滄浪則漁父所/歌滄浪之水在楚地公時欲南下也洙曰魏王粲字仲)¶
<pb:KR4c0015_WYG_025-5b>¶
(宣以西京擾亂乃之荆州依劉/表嘗登城樓作賦故云仲宣樓)¶
　　　奉寄别馬巴州(公自注時甫除京兆功曹在東/川鶴曰按公傳云公流落劒南)¶
　　　　(結廬成都西郭召補京兆功曹參軍不至㑹/嚴武節度劒南東西川往依焉又按唐紀云)¶
　　　　(上元二年建丑月以嚴為成都尹尹以是知/公之除功曹在是年冬也時草堂方成道路)¶
　　　　(多梗而嚴武又/來是以不赴也)¶
勲業終歸馬伏波功曹非復漢蕭何扁舟繫䌫沙邊久¶
南國浮雲水上多獨把魚竿終逺去難隨鳥翼一相過¶
知君未愛春湖色興在驪駒白玉珂(謂不能就別知必/為我來也春湖豈)¶
<pb:KR4c0015_WYG_025-6a>¶
(所居或巴州景物也少洙曰馬伏波謂馬巴州也蕭何/公自謂也後漢馬援  有大志以功名自許封伏波將)¶
(軍修可曰劉貞父詩話云杜詩功曹非復漢蕭何按曹/參嘗為功曹非蕭何也王定國云高祖紀何為主吏孟)¶
(康注曰吾蕭何守㑹稽父之言誤矣二說皆非按吴志/虞翻為孫䇿功曹䇿曰孤有征討事未得還府鄉復以)¶
(功曹為吾蕭何守㑹稽耳洙曰前漢王式傳注驪駒逸/詩篇名也見大戴禮客欲去歌之其辭云驪駒在門僕)¶
(夫具存驪駒在路僕夫/整駕珂者馬勒飾也)¶
　　　泛江¶
方舟不用楫極目總無波長日容盃酒深江淨綺羅亂¶
離還奏樂飄泊且聽歌故國流清渭如今花正多(趙云/方舟)¶
<pb:KR4c0015_WYG_025-6b>¶
(並船也字出爾雅觀曰曰深紅淨綺羅言江花色/淨如綺羅也夢弼曰未句公思長安之景物也)¶
　　　陪王使君晦日泛江就黄家亭子二首(鶴曰王/使君謂)¶
　　　　(閬州守也唐以正/月晦日為令節)¶
山豁何時斷江平不肯流稍知花改岸始騐鳥隨舟結¶
束多紅粉歡娯恨白頭非君愛人客晦日更添愁¶
有徑金沙軟無人碧草芳野畦連蛺蝶江檻俯鴛鴦日¶
晩煙花亂風生錦綉香不湏吹急管衰老昜悲傷¶
　　　南征¶
<pb:KR4c0015_WYG_025-7a>¶
春岸桃花水雲㠶楓樹林偷生長避地適逺更霑襟老¶
病南征日君恩北望心百年歌自苦未見有知音(此等/不忍)¶
(再/讀)¶
　　　久客¶
羈旅知交態淹留見俗情衰顔聊自哂小吏最相輕去¶
國哀王粲傷時哭賈生狐狸何足道豺虎正縱横(洙曰/漢書)¶
(翟公書其門曰一貧一富乃知交態漢末西京擾亂王/粲去而依劉表於荆州賈誼文帝時上政事疏云可為)¶
(痛哭者一張綱傳豺/狼當路安問狐狸)¶
<pb:KR4c0015_WYG_025-7b>¶
　　　春逺¶
肅肅花絮晩菲菲紅素輕日長唯鳥雀春逺獨柴荆(語/近)¶
(而/去)數有闗中亂何曽劒外清故鄉歸不得地入亞夫營¶
(鶴曰按史是年雖蕃雖退而二月黨項𦍑冦京兆之富/平縣故云數有闗中亂趙曰亞夫營在長安公之故鄉)¶
(也漢文帝時周亞/夫軍細栁以備胡)¶
　　　暮寒¶
霧隠平郊樹風含廣岸波沉沉春色静慘慘暮寒多戍¶
鼓猶長撃林鶯遂不歌忽思高宴㑹朱袖拂雲和(洙曰/周禮)¶
<pb:KR4c0015_WYG_025-8a>¶
(大司樂奏雲和之琴瑟注雲和地/名以其産良材而中為琴瑟也)¶
　　　愁坐¶
高齋常見野愁坐更臨門十月山寒重孤城水氣昬葭¶
萌氏種逈左檐犬戎屯終日憂奔走歸期未敢論(鮑曰/葭萌)¶
(屬利州見唐志在檐/當作武檐見成都記)¶
　　　雙燕(禹偁曰此詩子美托物比/已意鶴曰公有意於出峽)¶
旅食驚雙燕銜泥入此堂應同避燥濕(自/喻)且復過炎涼¶
養子風塵際來時道路長今秋天地在吾亦離殊方(夢/符)¶
<pb:KR4c0015_WYG_025-8b>¶
(曰左傳子罕曰吾儕小人/皆有闔廬以避燥濕寒暑)¶
　　　百舌(十朋曰百舌者反舌能反覆/其舌隨百鳥之音春囀夏止)¶
百舌來何處重重秪報春知音兼衆語整翮豈多身花¶
密藏難見枝高聽轉新過時如發口君側有讒人(山谷/曰余)¶
(讀周書月令云反舌有聲佞人在側乃解老杜百舌詩/過時如發口君測有讒人冇句鮑曰按周書月令乃周)¶
(公時訓也云芒種之日螳蜋生又五日賜始鳴又/五日反舌無聲是謂隂息反舌有聲佞人在側)¶
　　　地隅¶
江漢山重阻風雲地一隅年年非故物處處是窮途喪¶
<pb:KR4c0015_WYG_025-9a>¶
亂秦公子悲涼楚大夫平生心已折行路日荒蕪(洙曰/謝靈)¶
(運擬魏公子鄴中詩序王粲家本秦州貴公子/孫遭亂流寓自傷情多楚大夫屈源宋玉也)¶
　　　遊子(趙云公時欲南下而尚在/巴蜀故是篇有留滯之嘆)¶
巴蜀愁難語呉門興杳然九江春草外三峽暮㠶前猒¶
就成都卜休為吏部眠蓬萊如可到衰白問羣仙(趙云/九江)¶
(三峽正是南下之所厯也洙曰史記嚴君平避世貰卜/於成都市中晉書畢卓為吏部郎比舍郎釀熱卓因醉)¶
(夜至其甕問盗飲之為掌酒者所縛明亘視之乃畢吏/部也趙曰公意也厭住成都言休為酒而眠更留滯於)¶
(此非止南下遊呉而已蓬/萊仙山可比到則亦往矣)¶
<pb:KR4c0015_WYG_025-9b>¶
　　　歸夢¶
道路時通塞江山日寂寥偷生惟一老伐叛已三朝(紀/事)¶
(有情孰/不愛)雨急青楓暮雲深黒水遥夢歸歸未得不用楚¶
辭招(趙曰楚地多楓此言南下之景/黒水在鄂杜之間去長安為近)¶
　　　江亭王閬州筵餞蕭遂州¶
離亭非舊國春色是他鄉老畏歌聲短愁從舞曲長二¶
天開寵餞五馬爛生光川路風煙接俱宜下鳳凰(洙曰/後漢)¶
(蘇章遷兾州刺史故人為清河太守章行部案其姦賦/乃請太守設酒肴陳平生之好太守喜曰人皆有一天)¶
<pb:KR4c0015_WYG_025-10a>¶
(我獨有二天師曰閬與遂皆屬蜀道故云川路風煙接/昔蕭史跨鳳而去王喬乗雙鳬飛來皆神仙人故風俱)¶
(宜下鳳凰以美二公不凡也洙曰賈誼賦鳳凰翔于千/仞兮覧徳輝而下之漢黄覇為穎川太守是時鳳凰神)¶
(爵數集郡國頴川尤多此/以美二公為郡之治効也)¶
　　　絶句二首¶
遲日江山麗春風花草香泥融飛鷰子沙暖睡鴛鴦(富/貴)¶
(氣/象)¶
江碧鳥逾白山青花欲然今春看又過何日是歸年¶
　　　滕王亭子(公自注亭在雲臺觀内王曽典此州/夢弼曰滕王元嬰高祖之子也調露)¶
<pb:KR4c0015_WYG_025-10b>¶
　　　　(年間任閬州刺史在閬州有/亭洪州有□又有碧落碑)¶
君王臺榭枕巴山萬丈丹梯尚可攀春日鶯啼修竹裏¶
仙家犬吠白雲間(以亭在觀内/故有下句)清江碧石傷心麗嫩蘂¶
濃花滿目班人到于今歌出牧來遊此地不知還¶
寂寘春山路君王不復行古牆猶竹色虚閣自松聲鳥¶
雀荒村暮雲霞過客情尚思歌吹入千騎把霓旌(葉夢/得詩)¶
(話老杜滕王亭子詩云粉牆猶竹色虚閣自松聲若不/用猶與自兩字則餘八字凡亭子皆可用不必滕王也)¶
(此皆工妙至到/人力不可及)¶
<pb:KR4c0015_WYG_025-11a>¶
　　　玉臺觀二首(公自注滕王造趙曰觀在高/處其中有臺號曰有臺也)¶
中天積翠玉臺遥上帝高居綘節朝遂有馮夷來撃鼓¶
始知嬴女善吹簫(雖是江境語有神&KR1471;因以觀内/有滕王亭子故有鼓簫之句)江光¶
隠見黿鼉窘石勢參差烏鵲橋更有紅顔生羽翰(翰作/去聲)¶
(今人以為訝/未必敢用也)便應黄髪老漁樵(洙曰列子周穆王築臺/號中天之臺漢禮樂志)¶
(游閭闔觀玉臺注上帝之所居修可曰顔延年詩攅素/既森靄翠亦䓤菁注松栢重布曰積翠洙曰曹曹植洛)¶
(神賦馮夷鳴鼓女媧清歌馮夷乃何伯列仙傳蕭史教/秦女弄玉吹簫作鳯凰鳴嬴秦姓也淮南子鳥㪚填河)¶
(成橋而/渡織女)¶
<pb:KR4c0015_WYG_025-11b>¶
浩刦因王造平臺訪古遊綵雲簫史駐文字魯恭留(又/極)¶
(典/重)宫闕通羣帝乾坤到十洲(水心/觀宇)人傳有笙鶴時過北¶
山頭(趙云道書惟有元始浩□之家梁孝王有平臺又/以魯㳟比滕王也以詩意推之滕王必有文書遺)¶
(跡在焉洙曰道書中有十洲記皆言神仙境土列仙傳/周靈王太子晉好吹笙作鳳鳴嘗乗白鶴駐緱氏山頭)¶
　　　渡江¶
春江不可渡二月已風濤舟楫欹斜疾魚龍偃卧高渚¶
花張素錦汀草亂青袍戲問垂綸客悠悠見汝曹¶
　　　喜雨¶
<pb:KR4c0015_WYG_025-12a>¶
南國旱無雨今朝江出雲入空纔漠漠洒逈已紛紛巢¶
燕高飛盡林花潤色分晩來聲不絶應得夜深聞(趙曰/南國)¶
(指荆楚也安石曰記云天降時/雨山川出雲故可言江出雲也)¶
　　　送韋郎司直歸成都¶
竄身來蜀地(甫以避難奔走入蜀故言竄身劉公幹/贈五官詩余因沈痼疾竄身清漳濵)同¶
病得韋郎(韋亦避難者故言同病吴越春秋子胥曰/子不聞河上歌乎同病相怜同憂相救)天¶
下兵戈滿江邊嵗月長别筵花欲暮春日鬢俱蒼(一作/春鬢)¶
(色俱/蒼)為問南溪竹(竹一作笋南溪即/浣花溪之南也)抽稍合過牆(公自/注余)¶
<pb:KR4c0015_WYG_025-12b>¶
(草堂在城都/西郭浣花里)¶
　　　將赴城都草堂途中有作先寄嚴鄭公五首(此/詩)¶
　　　　(廣徳二年春作嚴武先鎮蜀甫依之武入朝/蜀亂甫遂去之梓閣公聞武再鎮蜀故欲復)¶
　　　　(歸草/堂也)¶
得歸茅屋赴城都真為文翁再剖符(真一作直昔文翁/為蜀郡太守故以)¶
(比嚴武也説文符信也漢制以竹長六寸分而相合文/帝二年初與郡守為銅虎符竹使符音義曰銅虎符第)¶
(一至第五發兵遣使至郡合符符合乃聴受之竹使符/以竹長五寸鐫刻篆書亦第一至第五符者左留京師)¶
(以與之之東觀記岸賔士議二千/石賔上皆以選出刻符典千里也)但使閭閻還揖讓(比/甫)¶
<pb:KR4c0015_WYG_025-13a>¶
(喜復歸得與/鄰里相受也)敢論松竹久荒蕪(此甫不敢以私已之園/林久廢不治為念也)¶
魚知丙穴由來美(由舊作猶後漢郡國志漢中郡汚陽/縣西有丙宂酈道元水經丙宂出嘉)¶
(魚常以二月出十月入水泉懸注魚木宂下還入水宂/口向丙故曰丙宂寰宇記興州順政縣東南七千里有)¶
(大丙山小丙山其崖北有宂方員二丈餘其宂有水澘/流士人相傳名丙宂周地圖云其宂向丙因以為名沮)¶
(水經宂間而遇或謂之大丙水毎春三月上旬有魚長/八九寸或二三日連綿縱宂出相傳名嘉魚也叚成式)¶
(酉陽雜爼丙宂魚食乳水食之甚温神農本草亦云嘉/魚味甘食之令肥健悦澤此乳宂中小魚常食乳水水)¶
(所以益/人也)酒憶郫筒不同沽(郫賔彌切一作笙甫思嚴武/先待我之厚醉我以郫筒之)¶
(酒而甫不湏沽也成都記郫縣因水得名居人以筒釀/酒蜀王佐宇所都華風俗録郫人刳竹之大者傾春釀)¶
<pb:KR4c0015_WYG_025-13b>¶
(於筒閉以藕絲苞以焦葉信宿香達於竹外然後斷之/以戲俗號郫筒夢弼謂此説非也郫筒乃酒器也郫出)¶
(大竹土人截以盛酒故號郫筒故故/商隠詩云錦石為棊子郫當作酒也)五馬舊曽諳小徑¶
(甫謂武昔嘗過余之/草堂也餘見前注)幾迴書札待潛夫(潜夫甫/自比也)¶
處處青江帶白蘋(爾雅釋草萍/之大者曰蘋)故園猶得見殘春(故園/指成)¶
(都草堂也/園或作國)雪山斥候無兵馬(謂西山之/亂靖也)錦里逢迎有主¶
人(謂嚴武再鎮成都也戰國策田光/造燕太子跪而逢迎却行為道)休怪兒童延俗客¶
不教鵝鴨惱比鄰(比頻脂切近也甫於武有故舊之好/而能如此則甫之厚徳與夫慎重可)¶
(見/矣)習池未覺風流盡況復荆州賞更新(武每訪草堂酣/飲賦詠故甫自)¶
<pb:KR4c0015_WYG_025-14a>¶
(比之習池荆州則以比武之來宴賞復無窮也按晉山/簡鎮襄陽諸習氏者荆士豪族有佳園地簡每出戲多)¶
(於池上輒辭而歸/名之曰髙陽池)¶
竹寒(一作/青)沙(一作/水)碧浣花溪菱刺藤梢咫尺迷(菱一作/橘言有)¶
(留堂之久宜/其荒蕪也)過客徑湏愁出入居人不自解東西(解佳/買切)¶
(曉也以蓬/蒿之僻也)書籖藥裏封蛛網(籖千㢘/切騐也)野店山橋送馬啼¶
(言橋與店空送馬啼於道中往/來而已盖甫不在草堂故也)肯藉荒亭春草色先判¶
一飲醉如泥(判普宫切後漢周澤傳澤為太常清潔循/行盡敬宗廟常卧病齋宫其妻闗問所苦)¶
(澤怒以妻干犯齋禁遂收言獄時人為之語曰生世不/諧作太常妻一嵗三百六十日三百五十九日齋一日)¶
<pb:KR4c0015_WYG_025-14b>¶
(不齊醉如泥余按禆官小説南海有蟲無骨/名曰泥在水中則活失水則醉如一塊泥然)¶
常苦沙崩損藥欄也從江檻落風湍新松恨不高千尺¶
(新松甫指手植四松也按集有/四松寺云霜骨不甚長史也)惡竹應湏斬萬竿(甫歸/故林)¶
(竹之惡者斫之䕶其新美者按集有詩/曰今晨去千竿又曰步堞萬竹疎是也)生里祗馮黄閣¶
老(甫言生計皆仰于嚴武也/國史補兩省相呼為閣老)衰顔欲赴紫金丹(丹陽抱/陽山人)¶
(大藥證煉粉為鉛化汞為塵自然伏火去鈆取丹更入/華池還源反色再入神室更養火六十日成紫金火丹)¶
(若人服食化腸為筋/變髓凝骨自然不死)三年奔走空皮骨信有人間行路¶
難(古詩有行/路難篇)¶
<pb:KR4c0015_WYG_025-15a>¶
錦官城西生事㣲(或作里王荆公作錦公宫生/事城西㣲甫言薄有常座也)烏皮几¶
在還思歸(謂以烏皮為几也謝眺詠烏皮隠几詩蟠木疲/生附枝彫刻豈無施曲躬奉㣲用耶承終宴)¶
昔去為憂亂兵入今來已恐鄰人非(恐經亂離而/人物變易也)側身¶
天地更懷古迴首風塵甘息機(甫言厭/奔走也)共説總戎雲鳥¶
陣(總戎謂嚴武為元師也太公六韜曰既以被山而處/必為雲鳥之陣隂備備又曰以車騎分為為雲鳥之)¶
(陣所謂鳥雲者鳥㪚而/雲飛變化無窮者也)不妨遊子芰荷衣(遊子甫自謂/也甫欲參軍)¶
(謀不妨吾逸態而衣芰荷之衣也屈原/離騷篇製芰荷以為衣集芙蓉以為裳)¶
　　　别房太尉墓(閬州太守召房琯字次律河南人/常與嚴武等交結貶邠州刺史上)¶
<pb:KR4c0015_WYG_025-15b>¶
　　　　(元元年為漢州刺史寶應二年拜刑部尚書/在路遇疾廣徳六年卒於閬州僧舍年六十)¶
　　　　(七也按唐書上皇入蜀琯建議請分諸王鎮/天下其後賀蘭進明以此讒之肅宗琯坐是)¶
　　　　(卒廢不專以陳陶敗之也司空圖房太尉漢/中詩曰物望傾心久□渠破膽頻注謂禄山)¶
　　　　(初見分鎮詔書拊膺嘆曰吾不得天下矣圖/博學多聞嘗謂朝廷且修史其言必有自來)¶
　　　　(今唐書不載此語惜/哉不為一白之也)¶
他鄉復行役駐馬别孤墳近淚無乾土(言淚多而/濕之也)低空¶
有斷雲對碁陪謝傅(甫自言昔嘗對房太尉圍碁如陪/謝安石也晉謝安字安石薨贈太)¶
(傅初符堅入冦諸將退敗堅以于淮肥加安征討大都/督姪謝𤣥入問計安指受將帥各當其任𤣥等既破堅)¶
<pb:KR4c0015_WYG_025-16a>¶
(有驛書至安方對客圍碁看書既/竞使攝於床上了無喜色碁如故)把劒覔徐君(把劒甫/以季札)¶
(自比將欲掛之於房太尉之基出劉向新序延陵季子/西聘晉帯寶劒以過徐君徐君觀劒不言而色欲之季)¶
(子有上國之使而未獻也其心許之致使於晉/反則徐君已死於使以劒帯徐君墓樹而去)唯見林¶
花落鶯啼送客聞¶
　　　自閬州領妻子郤赴蜀山行三首(鶴曰公出峽/之計未遂聞)¶
　　　　(嚴武再鎮成/都遂歸草堂)¶
汩汩避羣盜悠悠經十年不成向南國復作遊西川物¶
役水虚照魂傷山寂然我生無倚著盡室畏途邊(趙云/物投)¶
<pb:KR4c0015_WYG_025-16b>¶
(水虚照言身為物所役水亦徒相照不得優游觀賞之/也洙曰漢書地注著謂安土也趙曰左傳盡室以行莊)¶
(子夫畏途者十殺一人/則父子兄弟相成也)¶
長林偃風色迴復意猶迷衫裛翠㣲潤馬銜青草嘶棧¶
縣斜避石橋斷卻尋溪(宛轉/語)何日兵戈盡飄飄愧老妻¶
(洙曰棧謂蜀/中閣道也)¶
行色遞隠見人煙時有無(得高下/之趣)僕夫穿竹語稚子入¶
雲呼轉石驚魑魅抨弓落&KR0924;鼯真供一笑樂似欲慰窮¶
途(洙曰莊子車馬有行色趙曰抨披/耕切訓彈也洙曰&KR0924;猿屬鼯鼠也)¶
<pb:KR4c0015_WYG_025-17a>¶
　　　山館¶
南國晝多霧北風天正寒(蘇曰張茂先北風凜冽天色/正寒游子不歸吾心如割雖)¶
(有尺書吾/不能達)路危行木杪身逺宿雲端(洙曰鮑明逺詩雲/端楚山見林表呉)¶
(岫/㣲)山鬼吹燈滅厨人夜語闌(趙曰楚詞有山鬼篇此山/館乃楚地矣晉傅𤣥詩厨)¶
(人進藿茹有/酒不盈杯)雞鳴問前館世亂敢求安¶
　　　贈王二十四侍御契四十韻¶
往往雖相見飄飄媿此身不關輕紱冕(倉頡篇紱綬也/説文大夫以上)¶
(冠/也)俱是避風塵(甫以左拾遺出為華州功曹而遂自罷/官若輕紱冕者風塵之警不得不避亂)¶
<pb:KR4c0015_WYG_025-17b>¶
(也/)一别星橋夜(華陽地志李水守蜀造/橋七上應斗魁七星)三移斗柄春(以/志)¶
(時也斗杓隨時而指於昏指東則為春矣三移則三年/矣春秋運斗樞曰北斗七星第一名天樞第二至第四)¶
(為魁第五至第七/為杓杓即柄也)敗亡非赤壁(言潼關之敗兩京遂䧟/其禍酷烈殆非赤壁之)¶
(比也阮元瑜為曹公作書與孫權曰昔赤壁之役遭罹陵/疫氛燒船自還以避惡地非周瑜水軍所能控抑也江)¶
(之守物盡穀殫無所復據徙/民還師又非周瑜所能敗也)奔走為黄巾(為于偽切黄/巾以喻禄山)¶
(也後漢皇甫嵩傳鉅鹿張角十餘年間衆徒十餘萬遂/置三十六方方猶將軍號也靈帝中平元年一時俱起)¶
(皆著黄巾為標幟時人謂之黄巾蜀鄧焉傳凉州逆賊/數千人自號黄巾又鄭𤣥傳㑹黄巾冦青部避地徐州)¶
子去何瀟灑(予指王/侍御也)余藏異隠淪(甫因奔走避寇遂成/隠淪非本志也餘詳)¶
<pb:KR4c0015_WYG_025-18a>¶
(見前/注)書成無過鴈(言欲寄書而乏使也蘇武傳昭帝即/位匈奴與漢和親漢使復至匈奴常)¶
(惠請其守者與俱得夜見漢使具自陳通教使者謂單/于言天子射上林中得鴈足有係帛書言某等在某澤)¶
(中故范彦龍詩寄書/雲中鴈為我西北飛)衣故有懸鶉(公自叙其貧也荀子/子夏貧衣如懸鶉)¶
恐懼行裝數(數色/角反)伶俜臨疾頻(伶郎丁切俜普/丁切失所貌)曉鸎工¶
逬淚秋月解傷神(春鸎秋月人所賞翫而鸎所工者在/於迸人之涙月所觧者在於傷人之)¶
(神則以亂離疾/病之所感也)㑹面嗟黧黑(李斯傳禹鑿龍門股無肢/脛無毛手足時胝面目黧)¶
(黑/)含悽話苦辛(謝靈運廬陵墓下詩含悽訖/廣州古詩坎坷長辛苦是也)接輿還入楚¶
(言甫自蜀適荆衡故以接輿為比/也接輿楚人論語楚狂接輿是也)王粲不歸秦(自喻不/得歸長)¶
<pb:KR4c0015_WYG_025-18b>¶
(安之故鄉故又以王粲為比也謝靈運擬魏公鄴公詩/序云王粲本秦川貴公子孫遭亂流寓自傷情多詩曰)¶
(整裝辭秦川/秣馬赴楚壤)錦里殘丹竈(言去錦城之久空/殘煉藥之壚矣)花溪得釣¶
綸(言浣溪之人得我前/曰所遺之釣綸矣)消中祇自惜(消中甫自謂有/消渴之病也)晚¶
起索誰親(索蘇各切謂流□索居而無骨肉之/親也或謂求索求索之索亦通也)伏柱聞¶
周史(柱史比王公之為侍御也劉向列仙傳李耳字伯/陽陳人也生於殷時為周柱下史好㨾精氣轉為)¶
(守藏史王康琚/詩老聃伏柱史)乘槎伏漢臣(乗槎豈非美王侍御嘗使/吐蕃乎餘見槎上似張騫)¶
(注/内)鴛鴻不易狎龍虎未宜馴(言王侍御不可得而親近/如鴛鴻龍虎之莫能狎馴)¶
(也古樂府莫狎鴛鴻侶/曹植曰嗟龍虎之未馴)客即挂冠至交非傾蓋新(時王/御守)¶
<pb:KR4c0015_WYG_025-19a>¶
(守漢州甫自秦亭棄拾遺而來今一見之有如舊相識/也晉葛洪掛冠不仕孔叢子孔子與程子相遇於途傾)¶
(而而語鄒陽傳白/頭如新傾蓋如故)由來意氣合直使性情真浪跡同生¶
死無心恥賤貧(言共遭亂離而為心友真可以託死/生而不以甫之貧賤為恥辱者也)偶¶
然存蔗芋幸各對松筠麄飯依他日窮愁怪此辰女長¶
裁褐穏(長如/字)男大巻書勻(兩聯通義言粗糲之飯依如/他日所以窮愁者在乎女長)¶
(男大則婚嫁之/事來相迫矣)漰口江如練(漰普崩切又普冰切此已/下言王侍御之所居也樂)¶
(史寰宇記李冰擁江作漰曰漰堰在𨗳江縣又云漰口/在彭州或云漰口岷江所經謝𤣥暉詩澄江静如練)¶
蠶崖雪似銀(王洙云蠶崖關在西山黄庭堅云蠶崖/在茂州帶雪山魯書云蠶崖在松州)名¶
<pb:KR4c0015_WYG_025-19b>¶
園當翠巘(巘魚/蹇切)野棹沒青蘋屢喜王侯宅(王侯宅統言/王侍御與嚴)¶
(鄭公/也)時邀江海人(甫自謂常為嚴鄭/公王侍御顧遇也)追隨不覺晩款曲¶
動彌旬但使芝蘭秀(甫期與王侍御心德之芬芳有如/芝蘭之秀也易曰同心之言其臭)¶
(如蘭是也或謂晉謝𤣥答叔父安曰子/弟譬如芝蘭玉樹欲使其生於庭階耳)何煩棟宇鄰(甫/草)¶
(堂在成都浣花里王侍御所居在𨗳江縣故有是/句陶潛答鮑參軍四言詩歡心孔洽棟字惟鄰)山陽¶
無俗物(言王侍御之門下無俗客也向秀與稽康為竹/林之逰經康所居之山陽作思舊賦云濟黄河)¶
(以泛舟弓經山陽之舊居阮籍/謂王戎曰俗物以復來敗人意)鄭驛正畱賓(又以鄭莊/比王侍御)¶
(之禮賢也史記鄭莊為太子舍人嘗置/驛馬於長安諸郊請謝賓客夜以繼日)出入並鞍馬(鮑/照)¶
<pb:KR4c0015_WYG_025-20a>¶
(鞍鞍馬/光照地)光輝參席珍(儒行儒有席/上珍以待聘)重遊先主廟(先主廟/今在南)¶
(門/外)更厯少城闉(少城張儀/所築也)石鏡通幽魄(蜀王塟其妃/徇以石鏡)琴¶
臺隠絳唇(琴臺乃司馬相如彈/琴之所餘並見前注)送終惟糞土結愛獨荆¶
榛(此兩聯又寓意鄭公之死朋舊凋喪喪/今幸寓王侍御禮待之隆可以駐足也)置酒高林下¶
觀碁積水濱(此聯以下甫自叙其依王侍御也或者又/謂此以結下句初以石鏡送終今墓中之)¶
(人已糞土矣以琴結夫婦之好今則徒生荆棘/矣既往之事為可弔則置酒觀碁以遣懷耳)區區甘¶
累趼(趼古興切足瘡也莊/子百舍重趼而不息)稍稍息勞筋網聚粘圓鯽&KR0093;¶
繁煮細蓴(蓴音純水菜也此聯又言歸/浣花草堂之樂也餘見前注)長歌敲栁癭(癭/於)¶
<pb:KR4c0015_WYG_025-20b>¶
(郢切謂鐏也癅也曹植/詩我有栁癭瓢是也)小睡凭藤輪(藤輪謂車也鮑照/詩花蔓引藤輪是)¶
(也/)農月須知課田家敢忘勤(忘無/放切)浮生難去食良㑹惜¶
清晨列國兵戈暗今王德教淳要聞除猰㺄(猰烏八切/㺄勇主切)¶
(猰㺄獸名喻盜賊也爾雅釋獸猰㺄類貙虎爪食人飛/走郭璞注貙大如狗文如貍淮南子本經註猰㺄為害)¶
(堯使羿殺之/萬民皆喜)休作畫麒麟(但以除猰㺄為心不必志於/畫形麒麟閣上也餘見今代)¶
(麒麟/閣注)洗眼看輕薄(輕薄言交道之不終/者甫蓋有激而云耳)虛懷任屈伸莫¶
令膠漆地萬古重雷陳(甫望王侍御者至甚矣後漢陳/重與雷義為友時人語曰膠漆)¶
(自謂堅不/如雷與陳)¶
<pb:KR4c0015_WYG_025-21a>¶
　¶
　¶
　¶
　¶
　¶
　¶
　¶
　¶
<pb:KR4c0015_WYG_025-21b>¶
　¶
　¶
　¶
　¶
　¶
　¶
　¶
　九家集注杜詩巻二十五¶
