# -*- mode: mandoku-view; -*-
#+TITLE: 九家集注杜詩
#+DATE: 2015-08-24 23:46:13.606206
#+PROPERTY: ID KR4c0015
#+PROPERTY: BASEEDITION WYG    
#+PROPERTY: JUAN 卷二十七
<pb:KR4c0015_WYG_027-1a>¶
欽定四庫全書¶
　九家集注杜詩巻二十七　宋　郭知達　編¶
　　近體詩¶
　　　去蜀¶
五載客蜀郡一年歸梓州如何闗塞阻轉作瀟湘逰萬¶
事已黄髪殘生隨白鷗(毛詩黄/髪兒齒)安危大臣在何必淚長¶
流(漢陸賈曰天下安注/意相天下危注意将)¶
　　　放船¶
<pb:KR4c0015_WYG_027-1b>¶
收帆下急水巻幔逐囘灘江市戎戎暗山雲淰淰寒荒¶
村無徑入獨鳥恠人㸔已泊城樓底何曾夜色䦨¶
　　　哭嚴僕射歸櫬¶
　　　　(趙云嚴公再尹成都乃封鄭國公加檢校吏/部尚書永泰元年四月卒贈尚書左僕射)¶
素幔遂流水歸舟返舊京(舊京故國也隨趙云歸櫬舟/行故曰素幔  流水盧子諒)¶
(贈崔温詩北眺沙/漠隨南望舊京路)老親如(一作/知)宿昔部曲異平生(按新/史武)¶
(卒母哭且曰今而後吾知免為官婢矣又云言部曲有/異于存日也宋鮑照東武吟将軍既即世部曲亦罕存)¶
(後漢光武注大将軍營有五部三校尉部下有曲曲下/有軍侯一人  趙云言嚴公有母在弃之而去其母之)¶
<pb:KR4c0015_WYG_027-2a>¶
(健尚如宿昔耳公既死部曲無主宜乎異平生也馮衍/荅任武書曰敢不陳露宿昔之意故對平生字則論語)¶
(久要不忘/平生之言)風送蛟龍雨(見上蛟龍/得雲雨注)天長驃騎營(晉書齊/獻王攸)¶
(遷縹騎将軍時驃騎當罷營兵數十/人戀攸恩徳不肯去蛟龍以譬嚴公)一哀三峡暮遺後¶
見君情(趙云言悲哀之極而江山亦為之動色所以遺/傳于後世者見嚴公有恩徳于公之情如此也)¶
　　　宴戎州揚使君東樓¶
勝絶驚身老情忘發興竒(趙云此篇破頭便對盖言勝/雖絶矣而驚見在之身則老)¶
(也情雖忘矣而發所對之興則竒也禮記云忘身之/老也鮑照園中秋㪚詩云臨歌不知調發興誰與歡)坐¶
從歌妓密樂任主人為(語云不圖為樂/之至扵斯也)重碧拈(一作/酟)春¶
<pb:KR4c0015_WYG_027-2b>¶
酒輕紅劈荔枝(曺子建七啓蒼梧縹清注縹深碧色蜀/都賦旁挺龍目側生荔枝  趙云舊本)¶
(拈春酒作酤字非今就其字誤而言之酤當與論語沽/酒市餔之沽同又按詩伐木篇有酒湑我無酒酤我按)¶
(毛鄭解此兩句不同毛云湑莤音所六切泲之也酤一/宿酒也其謂有酒則湏泲莤使清而後飲無酒則雖一)¶
(宿未清者亦飲乃王之厚意也鄭云酤買也王有酒則/泲莤之王無酒則沽買之其意以為族人陳王之恩厚)¶
(於我曺雖以侈言王之盛意然豈有天子而沽酒乎詩/人必不如此窮相此鄭之失也今杜公詩之酤字若用)¶
(毛萇一宿曰酤言之則不成詩句用鄭元酟買言之二/千石設筵必有公帑豈亦沽酒乎舊本作拈當以為正)¶
(據元禛元日詩云羞看稚子先拈酒白樂天嵗假詩云/嵗酒先拈辭不得則拈酒乃唐人語也又杜公又云門)¶
(外柔桑葉可拈又云試拈秃筆掃驊騮亦拈之意拈與/擘皆在主及賓身上言之詩云為此春酒以介睂夀荔)¶
<pb:KR4c0015_WYG_027-3a>¶
(枝見于上林賦食荔枝而飲春酒盖煮酒也謂之重碧/以酒之色言之也輕紅亦言茘枝之顔色也其後山谷)¶
(在戎州有詩云試傾一盃重碧色快剥千顆輕紅肌觀/此則可見杜公重碧輕紅之義後學又以重碧輕紅為)¶
(二妾名尤可鄙笑豈不見梁簡文帝梁塵詩云依幃濛/重翠帶日聚輕紅輕紅為荔枝膜粉紅也若以名其包)¶
(色則又惑誤學者輕師云戎州今叙州重/碧叙州公庫酒名  紅叙州倅園荔子名)樓高欲愁思¶
横笛未休吹(趙云樓高而愁思欲生何横笛之未肯罷/休以增愁也公月夜憶舍弟云况乃未休)¶
(兵與此/句法同)¶
　　　渝州候嚴六侍御不到先下峽¶
聞道乘驄發沙邉待至今(趙云後漢桓典為侍御史有/威名常乘驄馬人號為驄馬)¶
<pb:KR4c0015_WYG_027-3b>¶
(御/史)不知雲雨㪚(宋玉高唐賦湫兮如風凄兮如雨風止/雨霖雲無處所王粲詩曰風流雲㪚一)¶
(别如雨雨趙云隋江揔别袁昌/詩不言  雨㪚更似東西流)虚費短長吟(古詩有/短長吟)山¶
帶烏蠻濶(嶲州西有/烏白蠻)江連白帝深(公孫述以永安為/帝城在䕫州之側)¶
船輕一柱過留眼共登臨(留眼一作留滯梁劉孝綽江/津寄劉之遴經過一柱觀出)¶
(入三休臺餘見上/巻江通一柱觀注)¶
　　　聞高常侍亡¶
　　　　(忠州作鮑云高適也本傳紀廣徳元/年後言召為刑部侍郎左㪚騎常侍)¶
歸朝不相見蜀使忽傳亡虚厯金華省何殊地下郎(江/淹)¶
<pb:KR4c0015_WYG_027-4a>¶
(上建平王書升降承眀之闕出入金華之殿世説顔曰/為地下修文郎  趙云班固叙傳鄭寛中張禹入說尚)¶
(書論語扵金華殿注在未央宫適為左㪚騎常侍而亡/故曰虗厯金華省也王隐晉書載蘓韶已死見其弟節)¶
(韶云顔囘卜商今為地/下修文郎韶亦一人也)致君丹檻折哭友白雲長(趙云/折楹)¶
(言高之諫諍也觀唐史載適遷侍御史擢諫議大夫負/氣敢言權近側目致君見首篇注朱雲上書願請尚方)¶
(斬馬劒㫁倿臣一人上問誰也對曰安昌侯張禹上大/怒御史将雲下雲攀殿檻檻折雲呼曰臣得下從龍逢)¶
(比干逰於天下足矣未知聖朝何/如耳禮記曰朋友哭于寝門之外)獨歩詩名在秪令故¶
舊傷(適有詩名于時又曺子建與楊徳祖書曰僕少好/文章迄至于今二十五然今世作者可略而言昔)¶
(仲宣獨歩于漢南孔璋鷹揚于河朔又南史王筠字元/禮沈約謂筠文章之美可謂後来獨歩秪字音支適也)¶
<pb:KR4c0015_WYG_027-4b>¶
　　宴忠州使君姪宅¶
出守吾家姪(出守守土也刺史是/也古詩一麾乃出守)殊方此日歡(文子云/殊方偏)¶
(國/)自須逰阮舍(既咸與叔父藉為竹林之逰咸與藉居/道南諸阮居道北北阮富而南阮貧公)¶
(自比阮藉而目/中州為阮咸也)不是怕湖灘(中州下/惡灘也)樂助長歌逸(一作/送)¶
杯饒旅思寛(一作林饒/放思寛)昔曾如意舞牽率悵為㸔(趙云/王戎)¶
(嘗以如意起舞左/氏傳牽率老夫)¶
　　　禹廟(忠州作/)¶
禹廟空山裏秋風落日斜荒庭垂橘柚古屋畫龍蛇(招/魂)¶
<pb:KR4c0015_WYG_027-5a>¶
(仰觀刻桶畫龍蛇山趙云書禹貢厥包橘柚錫貢公於/東屯茅屋詩有云  險風煙僻天寒橘柚垂而両句之)¶
(勢則盧照隣文翁&KR0688;堂詩云/空梁無鷰雀古壁有丹青也)雲氣生虚壁(一作嘘/青壁)江聲¶
走白沙(趙云生虚壁當作嘘青壁字為正盖/嘘字新且工矣又青壁對白沙亦工)早知乗四¶
載(按史記河渠書云夏書曰禹治洪水十三年三過家/不入門陸行載車水行載舟泥行蹈撬山行即橋橋)¶
(一作輦書益稷/曰予乗四載)䟽鑿(一作/流落)控三巴(華陽國志曰武王克/商封其子宗姫于巴)¶
(故漢末益州牧劉璋以墊江以上為巴郡江州至臨江/為永郡郡朐忍至魚腹為固陵郡巴遂分矣璋復改永)¶
(寧為巴郡以固陵為巴東徙龐義為巴西太守自為三/巴郭璞江賦巴東之峽夏后䟽鑿趙云今按樂史寰宇)¶
(記於渝州記云閬自二水東南流三曲如巴字是/為三巴則非有分其地之定名當俟博聞訂之)¶
<pb:KR4c0015_WYG_027-5b>¶
　　　題忠州龍興寺所居院壁¶
忠州三峽内(蜀都賦經三峽之峥嶸注三峽巴東永安/縣有髙山相對去可二十丈文左右崖甚)¶
(高人謂之峽江水過其中為趙云杜公言三峽者以明/月峽為首巴峽巫峽之類  中東突峽為□矣今忠州)¶
(在渝州之下䕫州之上斯/乃杜公所謂三峡内也)井邑聚雲根(趙云雲根言石/也張恊詩雲根)¶
(臨八極盖取五岳之雲觸石而出則石者/雲之根也唐人詩多指雲根為石用之)小市常争米¶
孤城早閉門(趙云兩句雖實道其事而早閉門/字戰國䇿有邉境早閉晚開也)空㸔過¶
客淚莫覔主人恩(趙云公寓僧寺居而/無顧之者故有是句)淹泊仍愁虎深¶
居頼獨園(金剛經給孤獨園寺趙云言淹/泊則滯㽞扵龍興  之居也)¶
<pb:KR4c0015_WYG_027-6a>¶
　　　旅夜書懐¶
細草㣲風岸危檣獨夜舟(趙云細草春時也荀子㣲風/過之王仲宣詩獨夜不能寐)¶
星垂平野濶月湧大江流(王仲宣大江流日夜分趙云/東方璆嘗與盧照隣  韻有)¶
(汹湧大江流公換一/一月字㸃鐡成金矣)名豈文章著官因老病休飄零何¶
所似天地一沙鷗(趙云飄零字公使多矣雪賦從風飄/零在人言之取物為譬也謝安内集)¶
(謂諸子姪曰白/雪紛紛何所似)¶
　　　别常徵君¶
兒扶猶杖䇿卧病一秋强(趙云呉越春秋云太王杖䇿/而去邠字書注細木杖曰䇿)¶
<pb:KR4c0015_WYG_027-6b>¶
白髪少新洗寒衣寛揔長(趙云白髪以病而少新洗沐/也寒衣以病而寛長也曺子)¶
(建詩云瘦覺衣寛/長愁知酒淺淡)故人憂見及此别淚相忘(趙云故人/言常徵君)¶
(也雖别而俱不能/淚所以成相忘也)各逐萍流轉來書細作行(趙云属其/委曲也漢)¶
(書言細書成/成一扎十行)¶
　　　十二月一日三首¶
今朝臘月春意動雲安縣前江可憐一聲何處送書雁¶
百丈誰家上水船(趙云百丈牽船蔑/内地謂之笪音弹)未将梅蕊驚愁眼¶
要取楸花媚逺天(趙云言眼前寔事盖梅未開而/楸有花也其句法可謂新竒矣)明光¶
<pb:KR4c0015_WYG_027-7a>¶
起草人所羡肺病幾時朝日邉(明光殿名也漢王商欲/借以避暑者起草作制)¶
(誥也相如病肺多渇遂卧病于茂陵令趙云後漢書郎/奏事明光殿下筆為詔誥出語為命  日邉言帝都也)¶
(晋明帝云只聞人自長安来不聞人/從日邊來後人遂以日邉為帝都)¶
　　　　右一¶
寒輕市上山煙碧日滿楼前江霧黄負塩出井此溪女¶
打鼔發船何郡郎新亭舉目風景切茂陵著書消渴長¶
(趙云晋王導傳洛京傾覆中州士人避亂江左者十六/七每至暇日邀出新亭飲宴周顗中坐而嘆曰風景不)¶
(殊舉目有江山之異上句以避亂流落所寓如新/亭之景物茂陵則公自比于相如之有肺疾也)春花¶
<pb:KR4c0015_WYG_027-7b>¶
不愁不爛熳楚客唯聴棹相将(趙云楚客則公自指為/楚地之客也聴棹相将)¶
(則任船所徃何/處看花也)¶
　　　　右二¶
即㸔燕子入山扉豈有黄鸎厯翠㣲短短桃花臨水岸¶
輕輕栁絮㸃人衣(趙云方十二月一日作詩而有燕子/黄鸎桃花桞絮之言何也此義在末)¶
(句他日一杯難强進/也皆逆道其事爾)春來久擬開懐乆老去親知見靣¶
稀他日一杯難强進重嗟筋力故山違(趙云于山謂之/違家語孔子云)¶
(違山十里猶/聞蟪蛄聲也)¶
<pb:KR4c0015_WYG_027-8a>¶
　　　　右三¶
　　　又雪¶
南雪不到地(風土記云/南方無雪)青崖霑(一作/露)未消(趙云當作霑/為正但雲不)¶
(濃所以不到地而止着青崖爾顔/延年詩藐盻覯青崖衍漾觀緑疇)㣲微向日薄脈脈去¶
人遥冬熱鴛鴦病峽深豺虎驕愁邉有江水焉得北之¶
朝(趙云末句盖言當愁之際觀江水止是朝東/入海安得折而之北我乘此水以歸長安也)¶
　　　奉漢中王手札¶
國有乾坤大王今叔父尊(王譲皇帝之子/代宗之叔父也)剖符來蜀道¶
<pb:KR4c0015_WYG_027-8b>¶
(言以漢中之封來蜀作守也前有/詩公自注云王時在梓州者乎)歸盖取荆門(由荆門/軍取道)¶
(而徃/也)峽險通舟過江長注海門(書江漢朝宗於海亦/百川注海之義也)主¶
人留上客避暑得名園(劉松袁紹于河朔三/伏之際為避暑之飲)前後緘書¶
報分明饌玉恩(趙云上句言得漢中王手札饌玉則前/漢陳咸奢侈玉食晉王父子鮮衣玉食)¶
(之義言美食如玉却/非洪範惟辟玉食也)天雲浮絶壁風竹在華軒(趙云觀/絶壁之)¶
(天雲對華軒之風竹/言在名園中如此也)已覺良宵永何堪駭浪翻(趙云上/句言時)¶
(已秋矣秋江浪平故也海/賦驚浪雷奔駭水迸集)入期朱邸雪朝傍紫㣲垣(唐/制)¶
(諸侯各置邸京師故有邸吏朱邸言邸有朱戸蓬趙云/以雪時為期而至京也謝元暉詩朱邸方開效  心於)¶
<pb:KR4c0015_WYG_027-9a>¶
(秋實晉書紫宫垣一曰紫/㣲大帝之座天子所居也)枚乘文章老河間禮樂存(西/京)¶
(雜記枚乘文章敏疾長卿制作淹遲皆盡一時之譽又/按漢書景十三王河間獻王徳武帝時來朝獻雅樂又)¶
(云立博士修禮樂被儒服術年趙云上句公自言也梁/孝王時枚乘在諸文士之間  最為高故謝靈運雪賦)¶
(召鄒生延枚叟也次句指漢中王也傳曰/河間之功江夏之略可為宗室標的者也)悲秋宋玉宅¶
(哀江南賦誅茅宋玉之宅宋玉九辨云悲哉秋之為氣/也蕭瑟兮草木揺落而變衰  趙云宋玉宅在歸州言)¶
(王今在歸州又如/悲秋之宋玉也)失路武陵源(見上如逢/武陵路注)淹薄俱崖口¶
東西異石根(趙云崖口石根言巴峽之地如此漢/中王在下流為東公在䕫為西也夷)夷音¶
迷咫尺鬼物傍(一作/倚)黄昏(楚俗語言多夷音又蕪城賦/木魅山鬼昏見晨趨  趙云)¶
<pb:KR4c0015_WYG_027-9b>¶
(上句則䕫之南與蠻相接不為不逺而䕫巴有蠻音故/公詩屢有夷音蠻語蠻歌之句左傳天威不違顔咫尺)¶
(言近也今言在䕫于咫尺之間語音不同所以不省而/迷也下句一作傍當以倚為正史云妖禽孽孤得夜乃)¶
(為不祥此倚/黄昏之義也)犬馬誠為戀狐狸不足論(曺子建表不勝/犬馬戀主之情)¶
(張綱傳豺狼當道安問狐狸/  趙云言其有懐君之意也)從容草奏罷宿昔奉清罇¶
(趙云此言漢中王草奏既罷當奉飲宴盖在昔日常如/此也梁劉苞望夕雨詩曰清罇乆不荐淹留遂侍君)¶
　　　贈崔十三評事公輔¶
飄颻西極馬(漢郊士歌天/馬來自西極)來自渥洼池(趙云以言崔有/天馬之妙足而)¶
(所從來之逺也渥/洼池見沙馬行注)颯飁寒(一作/定)山桂低徊風兩枝(趙云/當作)¶
<pb:KR4c0015_WYG_027-10a>¶
(寒山楚辭云桂樹叢生兮山之幽選詩桂枝生自直則/桂枝不宜低徊今桂所以低徊者風雨之故也以喻崔)¶
(評事之美材而用于邉㣲之小官飄音/習唐韻云颯飁大風也此四句長扇對)我聞龍正直道¶
屈爾何為(趙云崔如龍之直而屈在幕府僚/屬故公怪而問之詩好是正直)且有元戎¶
命悲歌識者知(趙云元戎莭度史也以元戎命之而/有行役不能無悲歌惟識者知之)官¶
聨辭冗長(文賦固無取乎冗長辭趙云崔評/事于元戎之僚属可  冗長矣)行路洗歌¶
危(當開公正之路之趙云以/舟行則免欹危  苦也)脫劒主人贈(季札脫劒挂/樹以贈徐君)¶
(常趙云主人指元戎也解劒贈人亦理之/  如伍子胥解劒以贈漁父舊注非是)去㠶春色隨¶
隂沈鐡鳳&KR0453;(陸左公石闕銘蒼龍𤣥武之制銅雀/鐡鳳之工  趙云鐡鳳闕言帝都也)教練¶
<pb:KR4c0015_WYG_027-10b>¶
羽林兒(宣帝紀羽林孤兒注天有羽林星林喻若林木/之盛羽言羽翼鷙撃之意故以名武官焉百官)¶
(表取従軍死事者之子養羽林/官教以五兵號曰羽林孤兒)天子朝侵早雲臺杖數¶
移(趙云言天子多難其朝侵早以訓兵練卒故所御非/一處而數移雲臺之仗也光武圖二十八将于雲臺)¶
分軍應供給百姓日支離(支離言/不親也)黠吏因封已公才或¶
守雌(老子知其雄守其雌趙云封厚也盖言貪吏乗之/以封植其已亷吏閔之而柔克公正美崔公之才)¶
(守雌柔之道不乘勢利剥以私于封已則為可尚爾黠/吏字出前漢詔書國語叔向曰引党以封已晋王尊謂)¶
(孔愉有公才/而無公望)燕王買駿骨(燕昭王以千/金市駿骨)渭老得熊羆(見/田)¶
(臘舊非熊又見/熊羆載吕望注)活國名公在拜壇群冦疑(孫楚曰愛民/活國高祖築)¶
<pb:KR4c0015_WYG_027-11a>¶
(壇拜/韓信)氷壺動瑶碧(鮑照詩清/如玉壺氷)野水失蛟螭(趙云上句以/言元戎胷中)¶
(如氷壺之清下句則蛟龍/得雲雨終非池中物也)入幕諸彦聚(入幕見上句别/賦金閨之諸彦)¶
渇賢髙選宜騫騰坐可致九萬起于斯(趙云方當渇賢/而崔君宜應高)¶
(選必能騫騰如/鵬之九萬里矣)復進出矛㦸照然開鼎彛(趙云言崔君/而復于此而)¶
(出具胸中之矛㦸則/昭然銘功於鼎彛也)㑹㸔之子貴歎及老夫衰(左傳老/父耄矣)¶
(無能為也詩江/有沱之子歸)豈但江曾決(孟子沛然/若決江河)還思霧一披(衛/瓘)¶
(見樂廣曰若披雲霧而上青天一趙云豈時平時/與崔相談論如江河之决又思  披霧以相見也)暗塵¶
生古鏡拂匣照西施(趙云公盖自有其有美質而乆無/識者此所以美崔君而責望之也)¶
<pb:KR4c0015_WYG_027-11b>¶
舅氏多人物無慚困翮垂(趙云舅氏之家多有人材必/應如上所言騫騰冨貴之事)¶
(也今日尚爾行役無慚/困苦也崔盖公之表弟)¶
　　　長江二首¶
衆水㑹涪萬(涪萬峽中/二郡名)瞿唐争一門(瞿唐為三/峽之門)朝宗人¶
共挹盜賊爾誰尊(趙云禹貢江漢朝宗於海水以其朝/宗人共挹取若盜賊者敢有犯順之)¶
(為将欲使/誰尊爾乎)孤石隐如馬高蘿垂飲猿(張華詩象馬誠可/驗波神亦露機盖)¶
(言灔澦如馬/瞿唐莫下也)歸心異波浪何事即飛翻(趙云言水之波/飛翻而流去歸)¶
(心未便得徃何事/即效其飛翻乎)¶
<pb:KR4c0015_WYG_027-12a>¶
　　　其二¶
浩浩終不息乃知東極臨(一作深于趙云言水之萬折/深東至  三峽則其來已逺)¶
(可以知東極/将逼臨也)衆流歸海意萬國奉君心(衆流之所以尊/海亦萬國之所)¶
(以奉君/之心也)色借瀟湘濶(趙云瀟湘在潭州三峽之水下/入洞庭與瀟湘相連故云色借)聲¶
驅灔澦深(一作/沈)未辭添霧雨(趙云江海不讓衆流以為/大雖霧雨之細亦可以益)¶
(其/流)接上遇(一作/過)衣襟(趙云舟中之人接于其上則先經/過于衣襟間也此必是㣲雨而作)¶
(實道其事耳選/詩曰露沾衣襟)¶
　　　哭台州鄭司戸蘓少監¶
<pb:KR4c0015_WYG_027-12b>¶
故舊誰憐我平生鄭與蘓存亡不重見喪亂獨前途豪¶
俊何人在文章掃地無羇逰萬里濶凶問一年俱白日¶
中原上清秋大海隅夜臺當北斗泉路著東吳得罪台¶
州去時危弃碩儒移官蓬閣後榖貴沒潜夫(王符著/潜夫論)流¶
慟嗟何及銜寃有是夫道消詩發興心息酒為徒許與¶
才雖薄追隨跡未拘班揚名甚盛&KR0286;阮逸相須㑹取君¶
臣合寧詮品命殊賢良不必展廊廟偶然趨勝决風塵¶
際功安造化鑪從容詢舊學惨淡閟隂符擺落嫌疑乆¶
<pb:KR4c0015_WYG_027-13a>¶
哀傷志力輸俗依綿谷異客對雪山孤童稚思諸子交¶
期列友于(詩友于/兄弟)情乖清酒送望絶撫墳呼瘧痢飱巴¶
水瘡痍老蜀都飄零迷哭處天地日榛蕪¶
　　　承聞故房相公靈櫬自閬州啓殯歸葬東都有¶
　　　作二首¶
　　　　(趙云房琯摘漢州刺史/召而死于道贈太尉)¶
逺聞房太尉(舊作/太守)歸葬陸渾山(山在伊洛間昔辛有適/伊川見披髮而祭者言)¶
(此地當夷後為陸渾/之戎所有因得名)一徳興王後孤魂乆客間(同徳以/舉王業)¶
<pb:KR4c0015_WYG_027-13b>¶
(也伊尹咸有一徳下句/言房公摘死乆殯闌州)孔明多故事(蜀志陳夀與荀朂/等定故蜀丞相諸)¶
(葛孔明故事二/十四篇以進)安石竟崇班(謝安薨時六十六帝三日/臨于朝堂賜秘噐朝服贈)¶
(太傅諡曰文靖及𦵏加殊/禮依大司馬柏温故事)他日嘉陵涕(一作/淚)仍霑椘水¶
還(趙云靈襯自閬州起發/則由嘉陵江而下故也)¶
　　　　右一¶
丹旐飛飛日(丹旐銘旌也寡婦/賦飛旐翩以啓路)初傳發閬州風塵終不¶
解江漢忽同流(趙云時吐蕃未息也盖靈櫬/所經自江漢而下故曰同流)劒動新身¶
匣(趙云師本作/親身方有義)書歸故國楼盡哀知有處為客恐長休¶
<pb:KR4c0015_WYG_027-14a>¶
(趙云公因聞房公靈櫬之/歸有感于中而發此言也)¶
　　　　右二¶
　　　雲安九日鄭十八擕酒陪諸公宴¶
寒花開已盡萄蕋獨盈枝(趙云凡及秋之花/皆謂之寒花也)舊摘人頻¶
異輕香酒暫隨(趙云言舊時採菊花之人頻改易上句/而不同見公所逢九日之地不一也)¶
地偏初衣裌(陶潛心逺地自偏/秋興賦御裌衣)山擁更登危(風俗記九/日登高以)¶
(禳/災)萬國皆戎馬酣歌涙欲垂¶
　　　答鄭十七郎一絶¶
<pb:KR4c0015_WYG_027-14b>¶
雨後過畦潤花殘步履遲把文驚小陸(雲間陸/士龍)好客見¶
當時¶
　　　將曉二首¶
石城除擊柝(趙云撃柝以言/驚夜曉則除之)鐵鏁欲開関鼓角悲荒塞¶
星河落曙山巴人常小梗(謂段子璋反也駭趙云謂之/小梗亦不甚稱  也史不載)¶
(舊注/非是)蜀使動無還(趙云吐畨未息所/以蜀使無還也)垂老孤㠶色飄颻¶
犯白蠻(趙云末句白蠻亦以荆地靠溪/洞一帶為蠻矣舊作百蠻非)¶
　　　　右一¶
<pb:KR4c0015_WYG_027-15a>¶
軍吏囘官燭(官燭字/見上句)舟人自楚歌(項籍聞軍中/四靣皆楚歌)寒沙䝉¶
薄霧落月去清波(趙云天曉月落不/復有影在水中)壮惜身名晚衰慙¶
應接多歸朝日簮笏筋力定如何(趙云四句公自言其/衰老也歸朝日事簮)¶
(笏恐筋力/之不堪爾)¶
　　　　右二¶
　　　懷錦水居止二首¶
軍旅西征僻風塵戰伐多(趙云永㤗元年僕固懐恩誘/吐蕃等冦奉天京師大震帝)¶
(自将苑中急召郭子/儀屯涇陽故云西征)猶(一作/獨)聞蜀父老(司馬相如有/難蜀父老文)不¶
<pb:KR4c0015_WYG_027-15b>¶
忘舜謳歌(孟子曰謳歌者不謳/歌堯之子而謳歌舜)天險終難立(劍門天設/之險也無)¶
(徒不可恃易趙云憂吐蕃能犯/蜀之險也  曰天險不可升)柴門豈重過(謂思草堂/不可再到)¶
朝朝巫峽水逺逗錦江波(錦江水與巫峽相通也相趙/云重懐成都之意水徒  通)¶
(而不能/即返焉)¶
　　　　其二¶
萬里橋西宅百花潭北荘(浣花草堂在萬里橋西地有/百花潭  趙云舊本作橋南)¶
(非是公詩萬里橋西一/草堂百花潭北即滄浪)層軒皆靣水(宋玉招魂云高堂/䆳宇幽檻層軒)¶
老樹飽經霜(趙云四時纂要冬𤓰飽霜後收之梁吳筠/行路難曰洞庭水上一株桐經霜觸浪困)¶
<pb:KR4c0015_WYG_027-16a>¶
(嚴/風)雪嶺(吐蕃/中山)界天白錦城曛日黄(曛日晚/日也)惜哉形勝地¶
囘首一茫茫(張孟陽劒閣銘曰形勝之地匪親勿居歎/趙云以西山尚有屯戍恐蜀受其禍故)¶
(惜形勝之地而/不忘于懐也)¶
　　　子規¶
　　　　(趙云子規與杜鵑是両種其形聲名/不同於杜鵑行古詩注言之詳矣)¶
峡裏雲安縣江楼翼瓦齊兩邉山木合終日子規啼(子/規)¶
(杜鵑也公有杜鵑行云涪萬無杜鵑雲安有杜鵑/此可見矣坡云非親到其處不知此詩之工也)眇眇¶
春風見蕭蕭夜色凄(一作/棲)客愁那聴此故作傍人低(一/云)¶
<pb:KR4c0015_WYG_027-16b>¶
(故傍旅人低此四句道盡子規之妙毎于春風眇眇之/之際夜色蕭蕭之時客愁聞此能不悲感耶故傍旅人)¶
(低之句非既有客愁/字不應更言旅人也)¶
　　　立春¶
春日春盤細生菜忽憶兩京梅發時(趙云食生菜立春/之事也按齊人月)¶
(令曰凡立春日食生菜不可過多取迎新之意下句/則立春在去年之冬當梅發時也兩京東京西京也)盤¶
出高門行白玉菜傳纎手送青&KR0093;(趙云于公高門也行/白玉行玉盤也公吟)¶
(廢畦詩亦曰悲君白玉盤行則如麗人行水精之盤行/素鱗也晉成公綏洛禊賦或振纎手或濯素足此上四)¶
(句之一段古詩云蘆菔/白玉縷生菜青絲盤)巫峽寒江那對眼杜陵逺客不¶
<pb:KR4c0015_WYG_027-17a>¶
勝悲(趙云言巫峽傍江地土寒眼/前不見此菜宜乎其悲矣)此身未知歸定處呼¶
兒覔紙一題詩(古詩呼童/烹鯉魚)¶
　　　漫成¶
江月去人只數尺風燈照夜欲三更(趙云嘗聞士大夫/云東坡先生有言)¶
(杜子美江月去人只數尺不若孟浩然江清月自人之/不費力此公論不可廢也梁虞騫詩曰月光移數尺)¶
沙頭宿鷺聨拳静(一作/起)船尾跳魚撥(一作/䟦)剌鳴(撥刺躍/而有聲)¶
(也封薛云按漢書張平子賦控飛狐之撥剌兮□嶓塚/之  狼  趙云聨拳相並相續之貌字則沈約郊居賦)¶
(云雌霓聨拳用對撥剌為稱弓杜補遺云張衡賦撥刺/下注云刺音力達反撥剌張  聲李白酬贈魚詩亦云)¶
<pb:KR4c0015_WYG_027-17b>¶
(雙鰓呀呷鰭鬛張䟦剌/銀盤欲飛去一作鱍鯻)¶
　　　南楚¶
南楚青春異暄寒早早分(趙云公在䕫而言南楚則䕫/在戰國為楚地寒□而暄生)¶
(矣/)無名江上草隨意嶺頭雲正月蜂相見非時鳥共聞¶
(趙云易萬物皆相見而/公于蜂言之句意兩新)杖藜方躍馬不是故離羣(趙云/躍馬)¶
(則言官身而在諸人之間則必騎馬今也杖藜而獨徃/乃放曠使然不是故為離羣也荘子原憲藜杖應門蔡)¶
(澤曰吾躍馬食肉四十年/亦足矣禮記云離羣索居)¶
　　　移居䕫州郭¶
<pb:KR4c0015_WYG_027-18a>¶
伏枕雲安縣遷居白帝城春知催桞别江與(一作/已)放船¶
清(趙云言春知人之離居故催桞之發生以供行人為/别也詩家于相别必用桞事盖古有折楊桞之曲多)¶
(言離别也下句言春江/清且平供其泛船耳)農事聞人説山光見鳥情禹功¶
饒㫁石且就土㣲平(㳂峽皆因開鑿而成故少平土惟/䕫州稍平耳左傳劉子歎禹之功)¶
(江文通雜擬云/海濱饒竒石)¶
　　　船下䕫州郭宿雨濕不得上岸别王二十判官¶
依沙宿舸船石瀬月娟娟(謝靈運有回溪石瀬茂林修/竹詩鮑照翫月娟娟似蛾眉)¶
風起春燈亂江鳴夜雨懸晨鐘雲外濕勝地石堂煙(趙/云)¶
<pb:KR4c0015_WYG_027-18b>¶
(石堂應是䕫州佳處空望其/煙故題中所謂不得上岸也)柔櫓輕鷗外含情覺汝賢¶
(趙云柔櫓令舟人所謂欵櫓者也言船櫓在輕鷗之外/怱怱隨行不得如鷗之㳺漾所以含情□覺鷗之勝己)¶
(也書曰不自/滿假惟汝賢)¶
　　　入宅三首¶
奔峭背赤甲㫁岸當白塩(謝靈運詩孤客傷逝湍行旅/苦奔峭赤甲白塩瞿唐峽口)¶
(二山名云趙云赤甲本呷字按水經云江水東南經赤/岬西注  是公孫述所造因山據勢周㢠七里一百四)¶
(十歩東高二百丈西北髙一千丈南連白帝山甚高大/不生樹木其石悉赤故名又云江水又東經廣溪峽江)¶
(云斯乃三峽之首也其間三千里傾巖倚木厥勢殆交/北岸山上有神淵淵北有白塩虚髙可千餘丈土人見)¶
<pb:KR4c0015_WYG_027-19a>¶
(其高白/故名之)客居媿遷次春酒漸多添(次舍也猶遷居也左/傳几師一宿為舍再)¶
(宿為信過信為次何趙云/樂昌公主詩今日  遷次)花亞欲移竹鳥窺新捲簾衰¶
年不敢問勝槩欲相兼¶
　　　　右一¶
亂後居難定春歸客未還(趙云言又見春矣以居止言/不定而尚未還故鄉有所感)¶
(發/耳)水生魚復浦雲暖麝香山(魚復白帝舊名杜補遺云/後漢郡國志巴郡魚復古)¶
(之庸地左氏文十年魚人逐楚師是也䕫州圖經/麝香山在州東南百二十五里以其出麝香故名)半頂¶
梳頭白(趙云白髪之所/存者僅半頂耳)過睂挂杖斑相㸔多使者一一¶
<pb:KR4c0015_WYG_027-19b>¶
問函闗¶
　　　　右二¶
宋玉歸州宅雲通白帝城(歸州有宋玉宅今亡矣/下句見白帝城樓詩注)吾人¶
淹老病旅食豈才名(趙云漢宣帝歌白泛濫不止兮愁/吾人故對旅食其字則祖魏文帝)¶
(旅食而館也吾人乃自言也所以/淹老病而旅食豈坐才名之故耶)峽口風常急江流氣¶
不平(趙云以風急之故江流之/汹湧如人之氣不平也)只應與兒子飄轉任浮¶
生¶
　　　　右三¶
<pb:KR4c0015_WYG_027-20a>¶
　　　赤甲¶
卜居赤甲遷居新兩見巫山楚水春炙背可以獻天子¶
美芹由來知野人(&KR0286;康書野人有快炙背而美芹子者/欲獻之至尊雖區區區之意亦已疎)¶
(矣狐趙云列子宋國有田夫自曝予日不知天下有綿/纊  貉謂其妻曰負日之暄人莫知者以獻吾君将有)¶
(重賞里之富室告之曰昔人有美戎菽甘枲莖芹萍子/者對鄉豪稱之鄉豪取而嘗之蜇于口慘于腹衆哂而)¶
(怨之其/人大慙)荆州鄭薛寄詩近蜀客郄岑非我鄰(四人者皆/公之故舊)¶
(鄭趙云四人者鄭監者岑参公䕫州咏懐詩題云奉寄/  監審詩注云鄭在江陵所以寄詩近岑参作嘉州刺)¶
(史所以謂之蜀客/其二人不敢妄考)笑接郎中評事飲病從深酌道吾真¶
<pb:KR4c0015_WYG_027-20b>¶
(趙云評事則崔評事也郎中未有/所考道吾真則以吾為真率也)¶
　　　上白帝城二首¶
江城含變態一上一囘新(朝暮雲煙變化態度多端也/楚辭思美人篇曰觀南人之)¶
(變/態)天欲今朝雨山歸萬古春(趙云公思歸字有二義一/則歸至之歸如春從沙際)¶
(歸是也一則歸徃之歸/如春歸何去尋是也)英雄餘事業(白帝城公孫述所/築後為劉備屯戍)¶
(之地改名曰永安號趙云言䧺指言/白帝也公孫述自  白帝築為此城)衰邁乆風塵(公自/言也)¶
取醉他鄉客相逢故國人兵戈猶擁蜀賦歛强輸秦(上/句)¶
(謂段子璋之徒未靖也崔趙云言崔旴之亂也永㤗元/年閏十月劒南兵馬使  旴反殺其将郭英又明年張)¶
<pb:KR4c0015_WYG_027-21a>¶
(獻誠及崔旴戰扵梓州敗績斯為兵戈/擁蜀也下句謂國用不足多賦歛耳)不是煩形勝深¶
慙畏損神(趙云張孟陽劒閣銘云地之形勝匪親勿居/意則以不是惮煩此地之形勝而難上以兵)¶
(戈猶在畏懼而/損吾之神爾)¶
　　　　右一¶
白帝空祠廟孤雲自徃來(舊注公孫述/廟在白帝城)江山城宛轉棟¶
宇客徘徊(趙云此篇甚明言江山之間其城宛轉棟/宇之下客于此徘徊也句法可謂新竒矣)勇¶
略今何在當年亦壮哉(言述始為王莽導江卒正更始/時起兵討宗成王岑之亂破之)¶
(遂有蜀土僣立為帝為光武所誅業趙/云勇略今何在即前篇英雄餘自  也)後人将酒肉虚¶
<pb:KR4c0015_WYG_027-21b>¶
殿日塵埃(凡舟人往來皆祀之/爾孟子必有酒肉)谷鳥鳴還過林花落又¶
開多慙病無力騎馬入青苔¶
　　　　右二¶
　　　愁(强戲為/吳體)¶
江草日日喚愁生巫峽(一作/春峡)泠泠非世情(趙云言水自/泠泠之聲也)¶
(一作春峡非盖豈/可言夏峽秋峽乎)盤鍋鷺浴底心性(郭璞江賦云/盤渦谷轉)獨樹¶
花發自分明(周王褒送葬詩/云平原看獨樹)十年戎馬暗萬國(自安史/亂後天)¶
(下不安者/十餘年)異域賓客老孤城(公本北人而寓/南國故云異域)渭水秦山¶
<pb:KR4c0015_WYG_027-22a>¶
得見否人今罷病虎縦横(渭水秦山皆関中風物也時/云罷弊賊冦充斥而公不能)¶
(能徃故云得見否詩趙云渭水秦山則言長安也虎縦/横言盗賊也王粲  云盜賊如射虎雖吐蕃亦盗賊爾)¶
(罷音/疲)¶
　　　江雨有懐鄭典設¶
春雨闇闇塞峽中早晚来自楚王宫(謂旦為朝雲暮為/行雨也  趙云椘)¶
(王宫指言高唐也高唐賦云椘襄王與宋玉逰于雲夢/之臺望高唐之觀今言塞滿&KR0932;中之雨旦暮皆是椘王)¶
(高唐宫來或以塞為関塞之塞/謂白帝城連峽為塞峽義不通)亂波紛披已打岸弱雲¶
狼籍不禁風(趙云于波言紛披于雲言狼籍此公之新/竒者打岸字應是方言如風吹船謂之打)¶
<pb:KR4c0015_WYG_027-22b>¶
(頭風之類劉禹錫金陵懐古詩潮打/空城寂寞囘淳于髠云杯盤狼籍)寵光蕙葉與多碧¶
㸃注桃花舒小紅(趙云蓼蕭篇改見君子為龍為光注/云龍寵也箋云為寵光言天子恩澤)¶
(光耀被及已也魏鍾㑹孔雀賦五色㸃注華羽参差天/雨之施蕙葉有寵光之義其于桃花才小閒苞有㸃注)¶
(之状使字/不亦新乎)谷口子真正憶汝㟁高瀼滑(一作/濶)限西東(揚/子)¶
(雲白谷口鄭子真不屈其志為耕巖石之下以比鄭典/設也䕫有澗水出山谷間土人名之曰瀼又分左右曰)¶
(瀼東瀼西公有阻雨不得歸瀼西/甘林宫在瀼西鄭必在瀼東矣)¶
　　　雨不絶¶
鳴雨既過漸細㣲映空揺颺如&KR0093;飛(古詩密雨/如㪚&KR0093;)階前短¶
<pb:KR4c0015_WYG_027-23a>¶
草泥不亂院裏長條風乍稀(趙云盖以長條之垂本自/稠密因風颺之乍成稀疎)¶
舞石旋應将乳子(湘川記零陵有石燕/雨過則飛如生燕)行雲莫自濕仙¶
衣(謂高唐神女也注見前詩近趙云此公于䕫峽間所/賦两詩而䕫峽去湘潭為  又高唐正在其處方使)¶
(石燕神女事此之謂當體莫字非莫勿之莫/盖言莫是自濕仙衣乎乃問之之辭也)眼邊江舸怱¶
怱促未得(一作/待)安流逆浪歸¶
　　　崔評事弟許相迎不到應慮老夫見泥雨怯出¶
　　　必愆佳期走筆戲簡¶
　　　　(趙云楚辭曰與佳期兮夕/張謝𤣥暉詩佳期悵何許)¶
<pb:KR4c0015_WYG_027-23b>¶
江閣要賓許馬迎午時起坐自天明浮雲不負青春色¶
細雨何孤白帝城(李陵書陵雖孤恩漢亦負徳/今多用辜負字俗子相承爾)身過花¶
間霑濕好醉于馬上徃來輕虛疑皓首衝泥怯實少銀¶
鞍傍險行¶
　　　晝夢¶
二月饒睡昏昏然不獨夜短晝分眠(趙云中春氣候昏/令人多睡不獨夜)¶
(短晝亦分其半以眠爾司馬遷悲士不遇賦昏昏罔覺/内生毒庾信蕭索無真氣昏昏有欲心後漢邊韶為弟)¶
(子所嘲曰懶/讀書晝日眠)桃花氣暖眼自醉春渚日落夢相牽(趙云/桃花)¶
<pb:KR4c0015_WYG_027-24a>¶
(在暖日中薫灼人自已有醉悶春/渚日落而夢已相牽挽不自由矣)故鄉門巷荆棘底中¶
原君臣豺虎間(上句言盗賊之多閣里殘弊也臺趙云/不歸之棘而生荆棘矣如姑蘓  上荆)¶
(棘滿銅駝是也豺虗以言/盗賊雖吐蕃亦盗賊爾)安得務農息戰闘普天無吏¶
横索錢(時多暴賦横歛也傷趙云吏乗軍須之勢至於/暴横求索此為可  也晝夢詩而後段及此公)¶
(之用心/可見矣)¶
　　　熟食日示宗文宗武¶
消渇逰江漢羇栖尚甲兵(趙云公自志其病也逰江漢/則江水漢水近荆南而合矣)¶
(詩云滔滔江漢南國之紀甲兵又言吐蕃/未息也䕫實椘地近接荆南故云逰江漢)幾年逢熟食¶
<pb:KR4c0015_WYG_027-24b>¶
萬里逼清明(秦人呼寒食謂熟食日言其不動煙/火辨食食物過節也亦云禁煙節)松柏¶
邙山路風花白帝城(杜補遺十道志曰邙山在洛陽縣/北十里楊佺期洛城記曰邙山古)¶
(今東洛九原之地也俗以寒食省墳子美先塋在邙/而其身留寓白帝于寒食不能展省也故有此句)汝¶
曺催我老廻首涙縦横¶
　　　又示两兒¶
令莭成吾老他時見汝心(趙云令節指言寒食成吾老/明老者之情不堪也言汝軰)¶
(今日年少未知老者之情他日/後長大見汝之心如我今日也)浮生㸔物變為恨與年¶
深長葛書難得江州涕不禁(趙云長葛江州意是其弟/妹所在特未可妄考也)¶
<pb:KR4c0015_WYG_027-25a>¶
團圓思弟姝行坐白頭吟(白頭吟盖老而為詩耳其本/出于司馬相如將聘茂陵女)¶
(為妾文君作白頭吟以諷之沈約宋書載古辭白頭吟/曰凄凄重凄凄嫁娶不須啼願得一心人白頭不相離)¶
(其後鮑照軰作白頭/吟則譏交道不終矣)¶
　¶
　¶
　¶
　¶
　¶
<pb:KR4c0015_WYG_027-25b>¶
　¶
　¶
　¶
　¶
　¶
　¶
　¶
　九家集注杜詩巻二十七¶
