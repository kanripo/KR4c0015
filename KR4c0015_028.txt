# -*- mode: mandoku-view; -*-
#+TITLE: 九家集注杜詩
#+DATE: 2015-08-24 23:46:13.621392
#+PROPERTY: ID KR4c0015
#+PROPERTY: BASEEDITION WYG    
#+PROPERTY: JUAN 卷二十八
<pb:KR4c0015_WYG_028-1a>¶
欽定四庫全書¶
　九家集注杜詩巻二十八　宋　郭知達　編¶
　　近體詩¶
　　　陪諸公上白帝城頭宴越公堂之作(越公楊素/也有堂在)¶
　　　(城上畫/像尚存)¶
此堂存古製城上俯江郊落構垂雲雨荒郊蔓草茅(趙/云)¶
(雲頺而下而落于空皆有垂之義黄魯/直詩云太史鏁忩雲南垂葢出於此)柱穿蜂溜蜜棧¶
缺燕添巢(趙云柱穿字宋劉秀之傳/丹陽聼事上柱有一穿)坐接春盃氣心傷¶
<pb:KR4c0015_WYG_028-1b>¶
艶蘂梢英靈如過隙宴術願投膠(古詩以膠投漆中孫/趙云英靈指言公)¶
(述楊素如過隙則歎其已逝莊子云人生如白駒之過/隙言一時英靈如過隙之駒而逝亡則今日宴衎當願)¶
(如投膠于漆結/綢繆之好也)莫問東流水生涯未即抛(趙云言不湏/問東流水而)¶
(使欲順流南下我此地生/涯亦未即抛棄而去也)¶
　　　傷春五首(時避冦/在蜀作)¶
天下兵雖滿春光(一作/青春)日自濃(趙云上句謂廣徳元年/吐蕃䧟京師車駕幸陜)¶
西京疲百戰北闕任羣凶(趙云吐蕃留京師聞郭子儀/軍至驚潰子儀遂復長安下)¶
(句謂程元振魚朝恩之徒按史載桞伉疏吐蕃犯順罪/由元振請斬之以謝天下以元振等弄權故呼為羣凶)¶
<pb:KR4c0015_WYG_028-2a>¶
闗塞三千里煙花一萬重(趙云公在蜀望乗輿所在隔/三千里関塞之逺以春時故)¶
(言煙花/萬重也)䝉塵清路急(左傳䝉/塵于外)御宿且(一作/有)誰供(趙云御/宿乃帝)¶
(御所宿也漠以為地/名見揚雄校獵賦)殷復前王道(商之中宗髙宗能/恢復前王之道)周¶
遷舊國容(趙云成王營洛平王東遷/此所以為周遷舊國容也)蓬萊足雲氣應合¶
總從龍(易雲從龍雲以比羣臣龍以比天子言羣臣合/從駕出幸也  趙云蓬萊殿也公正憂羣臣有)¶
(徇身而辭亂者/故言合從龍也)¶
　　　　右一¶
鸎入新年語花開滿故枝天清(一作/青)風巻幔草碧水通¶
<pb:KR4c0015_WYG_028-2b>¶
池牢落官軍速蕭條萬事危(言國家遭難事勢蕭/條危殆故公毎憂之)鬢毛¶
元自白涙㸃向來垂(元字與向來皆言前時/搃如此非止令日也)不是無兄¶
弟其如有别離(言雖有兄弟而為䘮亂阻隔不得相保/耳詩雖有兄弟語君子何患乎無兄弟)¶
(也/)巴山春色静北望轉逶迤(巴山言蜀之山長安在/蜀之北故北望逶迤也)¶
　　　　右二¶
日月還相鬪星辰屢合(一云/亦屡)圍(韋昭曰星相撃為闘趙/云晋天文志云元帝太)¶
(興四年二月癸亥日鬬漢髙祖七年月暈圍參畢七重/此則日月星辰有争鬬凌犯之義也如此皆主兵革)¶
不成誅執法焉得變危機(趙云執法雖出於晋天文志/南宫南四星名執法應在下)¶
<pb:KR4c0015_WYG_028-3a>¶
(如御史之官而非今句之謂李善於辨命論宋公一言/法星三徙之下注引廣雅曰熒惑謂之罰星或謂之執)¶
(法今此指熒惑而言也葢公之意以&KR1018;程元振之徒熒/惑人主時桞疏上書吐蕃犯順罪由程元振用事請斬)¶
(之以謝天下庾信賦/頻來險轍亟極危机)大角纒兵氣鉤陳出帝畿(天文志/大角者)¶
(天上之帝座庭其両旁曰攝提葢京師兵又滿故曰纒/兵氣魏都賦云兵纒紫㣲  趙云鉤陳亦星名西都賦)¶
(云周以鉤陳之位衛以嚴更之署注鉤陳王者/法之主行宫也今随車駕出狩故曰出帝畿)煙塵昏¶
御道(黄道/也)耆舊把天衣(一本作固無牵白馬幾至著青/衣  趙云天子從御道經行而)¶
(出為煙塵所昏下句言父老不欲車駕之出皆牽挽帝/衣也煙塵字孫子荆書煙塵俱起震天駭地三國志注)¶
(多引襄陽耆舊傳天衣字借小説/郭翰傳云天衣本非針線為耳)行在諸軍闕(言軍士/稀少)¶
<pb:KR4c0015_WYG_028-3b>¶
來朝大將稀(言藩鎮不朝吐蕃䧟京師天子幸陜諸鎮/畏程元振魚朝㤙讒構莫肯奔命朝廷所)¶
(恃者郭子儀/一人而已)賢多隐屠釣王□載同歸(言賢避地地隐/於屠釣王能為)¶
(文王載吕望事乎任彦升為蕭揚州薦士表隐鱗卜祝/藏器屠保  趙云公亦㣲自見意矣吕望釣于渭川文)¶
(王載之以歸而舉伐紂之兵若屠事則如朱亥殺晋鄙/而奪兵符者大意言屠釣中有人亦不必泥事實也)¶
　　　　右三¶
再有朝廷亂難知消息真近聞(一作/傳)王在洛復道使歸¶
(一作/通)秦(謂傳者不一也趙云詳此篇尤/見車駕出幸東都傳之未審也)奪馬悲公主登¶
車泣貴嬪蕭関迷北上(漢武北北/出蕭關)滄海欲東巡(秦始皇/帝東廵)¶
<pb:KR4c0015_WYG_028-4a>¶
(海上銘/石勒功)敢料安危體猶多老大臣(趙云上兩句亦所傳/臣以為車駕或議北)¶
(上蕭闕或欲東巡滄海兩皆迷惑而不定也如/此則敢料安危體乎朝廷尚有老臣可與議也)豈(一作/得)¶
無嵇紹血霑洒属車塵(晉書忠義傳嵇紹以天子䝉塵/承詔詣行在所值王師敗績于)¶
(蕩隂百官及侍衛莫不㪚潰唯紹儼然端冕以身捍衛/兵交御輦飛箭雨集紹遂被害於帝側血洒御服天子)¶
(深哀歎之及事定左右欲浣衣帝曰此嵇侍中/血不可去也司馬相如諫獵書犯属車之清塵)¶
　　　　右四¶
聞説初東幸孤兒却走多(宣帝紀注取從軍死事者之/子養羽林宫教以五兵號曰)¶
(羽林孤兒少壯者令從軍退趙云此篇/聞官軍逃亡之詩却走則  却而走也)難分太倉粟(漢/太)¶
<pb:KR4c0015_WYG_028-4b>¶
(倉之粟紅腐/而不可食)競棄魯陽戈(魯陽公與韓戰酣日暮援戈/麾之日為之反三舍  趙云)¶
(言其既走則雖有太倉之粟難與之/也戈以麾戰而反棄之為可痛矣)胡虜登前殿(吐蕃/䧟京)¶
(師/也)王公出御河(出奔/也)得無(一作/忍為)中夜舞宜憶大風歌(趙/云)¶
(晉祖逖與司空劉琨雄豪著名同辟司州主簿情好綢/繆共被而寝中夜聞雞起舞曰此非惡聲毎語世事或)¶
(中宵起坐相謂曰若四海鼎沸豪傑並起吾與足下相/避中原爾漢髙祖大風歌曰大風起兮雲飛揚安得猛)¶
(士兮守四方言誰復憶省大/風歌中有思猛士之語乎)春色生烽燧(見悲青/坂詩注)幽人¶
泣薜蘿(言賢者泣于草野爾此趙云幽人公自謂也方/春之時而唯有烽燧  薛蘿之中幽人無如之)¶
(何所以但/泣而已)君臣重修徳猶足見時和(巴閬僻逺傷春罷/始知春前已收宫)¶
<pb:KR4c0015_WYG_028-5a>¶
(闕公趙云末句尤/見  之經濟矣)¶
　　　　右五¶
　　　暮春題瀼西新賃草屋五首¶
乆嗟三峽客再與暮春期(趙云樂史寰宇記渝州有三/峽之名曰西峽巴峽巫峽明)¶
(月峽在䕫州之西即西/峽矣公客于䕫故云)百舌欲無語繁花能幾時(趙云/反舌)¶
(無聲在茫種後十日今謂/之欲無語則暮春之時也)谷虗雲氣薄波亂日華遲戰¶
伐何由定哀傷不在兹(趙云戰伐未定乃公之深所哀/傷者其為時當暮春而在僻遠)¶
(之草屋乎兹者指言/草屋語文不在兹乎)¶
<pb:KR4c0015_WYG_028-5b>¶
　　　　右一¶
此邦千樹橘不見比封君(趙云千株之橘不見從來道/可以比封君乎前漢食貨志)¶
(云蜀漢江凌千樹橘其人皆與千户封等言/䕫之多橘也李衡種甘橘千樹號千頭木奴)養拙干戈¶
際全生麋鹿羣畏人江北草旅食瀼西雲(言其客路萍/跡無定計也)¶
(於趙云古詩常畏人魏文帝云旅食南館南館畏人在/  江北之草間旅食在於瀼西之雲𠂻此公之自歎也)¶
萬里巴渝曲三年實飽聞(前漢禮樂志巴渝鼓貟三千/六人注云巴渝之樂因此始)¶
(也之趙云巴即今之巴州渝即今之恭州漢髙祖得巴/渝  人與之定三秦其後有巴渝之樂公自永㤗元年)¶
(八月至雲安縣今大/厯二年為三年也)¶
<pb:KR4c0015_WYG_028-6a>¶
　　　　右二¶
綵雲隂復白錦樹曉來青(趙云錦樹曉來青言前日因/花發如錦今此春暮宻葉已)¶
(穠故/青也)身世雙蓬鬢乾坤一草亭(趙云上句言身已老雙/鬢如蓬矣下句言天地)¶
(之間有此瀼西一/草亭也非以為喻)哀歌時自短醉舞為誰醒(趙云言歌/不終其曼)¶
(聲而忽然短住縁古詩/有長歌行短歌行故也)細雨荷鋤立(陶潜詩曰晨興理/荒穢帯月荷鋤歸)¶
江猿吟翠屏(天台山賦横壁立之翠屏/長門賦𤣥猿嘯而長吟)¶
　　　　右三¶
壯年學書劒(項籍少時學書/不成去學劒)他日委泥沙(公自嘆其流/落言不用于)¶
<pb:KR4c0015_WYG_028-6b>¶
(時/爾)事主非無禄浮生即有涯(荘子吾生/也有涯)髙齋依藥餌絶¶
域改春華(謝𤣥暉有髙齋詩李陵奉/使絶域春華春之光華也)喪亂丹心破(丹心/赤心)¶
(也/)王臣未一家(詩率土之濵莫非王臣未一家言未/混一也禮記聖人以天下為一家也)¶
　　　　右四¶
欲陳濟世䇿已老尚書郎(趙云晋石苞傳宣帝曰頁簾/之士未必能經濟世務公官)¶
(是尚書工部員外郎故云已老尚/書郎木蘭歌云木蘭不用尚書郎)不息豺虎鬬空慚鴛¶
鷺行(趙云豺虎以言盗賊王粲詩云盗賊如豺虎公曽/任左拾遺籍占朝列故云鴛鷺行古詩云厠迹鴛)¶
(鷺/行)時危人事急風逆羽毛傷(趙云時危人事急又暗結/不息豺虎鬪之句風逆羽)¶
<pb:KR4c0015_WYG_028-7a>¶
(毛傷又暗結鴛鷺行之句/上句言理下句比興也)落日悲江漢中宵淚滿牀(趙/云)¶
(或曰禹首荆及衡陽為荆州江漢朝宗扵海孔氏云二/水經此州而入海公詩扵䕫州毎言江漢則亦以其切)¶
(近荆/楚矣)¶
　　　　右五¶
　　　承聞河北諸道節度入朝歡喜口號絶句十二¶
　　　首¶
　　　　(趙云自程元振用事來瑱李懐讓以上將誅/斤裴冕李光弼以元勲被譛方帥由是㩗解)¶
　　　　(吐蕃入冦詔集天下兵無一士奔命/者今聞諸道節度入朝歡喜可知也)¶
<pb:KR4c0015_WYG_028-7b>¶
禄山作逆降天誅更有思明亦已無洶洶人寰猶不定¶
時時戰鬬欲何湏(趙云禄山思明葢追言之也安禄山/父子僣位凡三年而滅在乾元二年)¶
(也史思明父子僣位四年而滅在廣徳/元年也是嵗七月吐蕃入冦故有下句)¶
　　　　右一¶
社稷蒼生計必安蠻夷雜種錯相干(漢書羗胡雜種/種類不一也)周¶
宣漢武今王是(言除去暴亂如孝武/恢復帝業如周宣也)孝子忠臣後代看¶
(趙云此篇望諸節度之忠孝也錯相/干字衛玠云非意相干可以理遣)¶
　　　　右二¶
<pb:KR4c0015_WYG_028-8a>¶
喧喧道路多謌(一作/好童)謡河北將軍盡入朝始是乾坤王¶
室正却交江漢客魂銷(趙云公因喜諸節度入朝而傷/其流落未有還闕朝王之期魂)¶
(銷則所以重歎也舊注云/望朝廷㣲用豈公本意哉)¶
　　　　右三¶
不(一作/北)道諸公無表來茫然庻事遣人猜擁兵相學干¶
戈鋭使者徒勞百萬迴(吐蕃之亂諸道節度無一救援/者朝廷遣使敦諭竟不至  趙)¶
(云諸節度雖亦通表于朝然不肯入覲此為可猜也/公為詩探其心意且為寛法以待之春秋之義也)¶
　　　　右四¶
<pb:KR4c0015_WYG_028-8b>¶
鳴玉鏘金盡正臣(西征賦飛翠緌拖鳴玉/以出入禁門者衆矣)修文偃武不¶
無人(書乃偃/武修文)興王㑹静妖氛氣聖夀宜過一萬春(趙云/鳴玉)¶
(銷金言諸節度使貴稱為正臣則公待之以忠義喜其/入朝也劉向云正臣進者治之表國語與王賞諌臣陳)¶
(徐陵移齊文有剪/妖氛空巢穴之語)¶
　　　　右五¶
英雄見事若通神聖哲為心小一身(言不役天下/以奉一人也)燕趙¶
休矜出佳麗(古詩燕趙多佳/人美者顔如玉)宫闈不擬選才人(趙云喜/河北諸)¶
(節度入朝却防其媚悦而獻其佳故預/為□才人宫中之爵號唐制才人正二)¶
<pb:KR4c0015_WYG_028-9a>¶
　　　　右六¶
抱病江天白首郎(馮唐白首尚為郎謂趙云公晚年/為尚書員外郎所  白首郎也)空¶
山樓閣暮春光(趙云空山樓閣指白帝/城城上有白帝楼也)衣冠是日朝天¶
子草奏何人入帝鄉(趙云草奏之語/公有所激爾)¶
　　　　右七¶
澶漫山東一百州(趙云山東今日之河北也唐謂之山/東古云山東出相山西出将則以太)¶
(行山為/言耳)削成如按抱青丘(削平也顔延年充使詩入河/起陽峽踐華因削成又西山)¶
(經曰太華之山削成而四方/相如子虗賦秋田乎青丘)苞茅重入歸闗内王祭還¶
<pb:KR4c0015_WYG_028-9b>¶
供盡海頭(趙云左傳齊威公問罪楚國曰汝貢苞茅不/入王祭不供無以縮酒言諸道皆入貢也)¶
　　　　右八¶
東逾遼水北滹沱(趙云遼水在今平平長城之外在漢/曰𤣥莵郡按後漢郡國志𤣥莵郡高)¶
(句驪遼山遼水所出注外山海經曰遼水出白平山以/地圖觀之是為中國之極東逾遼水則又自營平而徃)¶
(矣後漢光武紀至滹沱河無船遇氷合得過注山海經/云大戲之山滹沱之水出焉今在代州繁畤縣是為河)¶
(北之北今云北滹沱則極燕趙之地廣而/言之也舊本作呼沱師民瞻本作滹沱是)星象風雨喜¶
共和紫氣闗臨天地濶(趙云指言函谷関也周時尹喜/為関吏望其上有紫氣云當有)¶
(聖人入随而老子來今公借言紫氣/臨関而天地濶逺以見天地混一也)黄金臺貯俊賢多¶
<pb:KR4c0015_WYG_028-10a>¶
(燕昭王置千金於臺上以延天下之士故稱為黄金臺/  趙云臺在燕地昭王所築以禮郭隗而繼得樂毅也)¶
(幽燕既平盡属王化其/黄金臺上賢俊復集也)¶
　　　　右九¶
漁陽突騎邯鄲兒(見十一巻漁陽詩注漁陽突騎邯鄲/遊俠其豪俊勇决古有名稱  趙云)¶
(漁陽燕州也漁陽突騎回字則漢光武克邯鄲置酒髙/㑹從容謂馬武曰吾得漁陽上谷突騎欲令将軍将之)¶
(蔡邕曰兾州强弩幽州突騎天下之精也/邯鄲趙州也邯鄲兒見如幽並兒之類爾)酒酣並轡金¶
鞭垂(髙祖過沛留/置酒酒酣)意氣即歸雙闕舞(雙闕即/帝闕也)雄豪復遣¶
五陵知(五陵漢之五陵亦豪俠所聚之地之趙云西都/賦南望杜覇北眺五陵注漢所𦵏  七陵據賦)¶
<pb:KR4c0015_WYG_028-10b>¶
(分作兩句言陵之在北者曰五陵謂燕趙/雄豪所以歸向帝闕之意皆為王臣也)¶
　　　　右十¶
李相将軍擁薊門(趙云李相則節度使之稱相公者将/軍則節度使之稱将軍者擁薊門乃)¶
(河北諸道/節度矣)白頭惟有赤心存(舊本作白頭雖老赤心在/師民瞻本作白頭惟有赤)¶
(心存公/自謂也)竟能盡説諸侯入知有從來天子尊(趙云畢竟/能盡喜悦)¶
(諸侯之入朝者葢天子/從來有至尊之勢也)¶
　　　　右十一¶
十二年來多戰塲(趙云天寳十四載安禄山反接之以/史思明又接之以吐蕃至今嵗大厯)¶
<pb:KR4c0015_WYG_028-11a>¶
(二年春凡十二年/矣至今春兵息)天威已息陣堂堂(左傳天威不達顔/咫尺孫子云堂堂)¶
(之/陣)神靈漢代中興主功業汾陽異姓王¶
　　　　右十二¶
　　　得舍弟觀書自中都已逹江陵今兹暮春月末¶
　　　行李合到䕫州悲喜相兼圍圓可待賦詩即事¶
　　　情見乎辭¶
爾到江陵府何時到峽州亂離生有别聚集病應瘳(趙/云)¶
(生有别則楚辭云悲莫悲于生/别離書若藥不瞑眩厥疾弗瘳)颯颯開帝眼朝朝上水¶
<pb:KR4c0015_WYG_028-11b>¶
樓老身雖付託白骨更何憂¶
　　　喜觀即到復題短篇二首¶
巫峽千山暗終南萬里春(終南山名在長安/言去家萬里也)病中吾見¶
弟書到汝為人(始為亂離所隔莫知其生/死及書方方知弟生存也)意答兒童問¶
來經戰伐新(或云戰伐塵謂其自戰伐風塵/中來兒童之必喜而勞問也)泊船悲喜¶
後欵欵話(一作/議)歸秦¶
　　　　右一¶
待爾嗔烏鵲抛書示鶺鴒(趙云西京雜記曰乾鵲噪而/行人至言待其弟來怒烏鵲)¶
<pb:KR4c0015_WYG_028-12a>¶
(之不實也詩云鶺/令在原兄弟急難)枝間喜不去原上急曽經(趙云上句/以成嗔烏)¶
(鵲之句嗔之者何以其喜不去恐徒成妄也下句以/成抛書示弟之句示之者何以其急難之曽經也)江¶
閣嫌津栁(嫌其隔/望眼也)風帆數驛亭(數其期/程也)應論十年事撚¶
絶始星星(趙云舊本然絶一作撚絶當以撚絶為正星/星言鬚之白南史韻語詩鈆膏染鬚鬢欲以)¶
(媚側室青青不改/乆星星行復出)¶
　　　　右二¶
　　　喜聞賊盗蕃冦總退口號五首¶
蕭闗隴水入官軍(趙云蕭闗在靈州之傍隴水則隴州/之水入官軍則吐蕃退而官軍盡入)¶
<pb:KR4c0015_WYG_028-12b>¶
(其居/矣)青海黄河巻塞雲(青海在西吐噃之地黄河則自/積石而徃巻塞雲則無復戰陣)¶
(而邉塞之雲巻㪚矣餘/見君不見青海頭注)北極轉愁龍虎氣西戎休縱犬¶
羊羣(上句漢髙祖紀范増説項羽曰吾使人望漢王氣/其上皆為龍虎五色  趙云北極者指帝座而言)¶
(也/)¶
　　　　右一¶
賛普多教使入秦(賛普吐/蕃主師)數通合好止煙塵(按新史傳/至徳三載)¶
(吐蕃使使來請討賊且/修好肅宗遣使報䀻)朝廷忽用哥舒将殺伐虗悲公¶
主親(趙云此篇四句通一叚事開元二十八年吐蕃金/城公主薨遣使來告因請和而明皇不許後二年)¶
<pb:KR4c0015_WYG_028-13a>¶
(帝以哥舒翰節度隴右翰政㧞石堡吏號神武軍又擒/其相又破洪濟翰雖有功而結吐蕃之怨深矣其後禄)¶
(山之亂邉侯空虗故吐蕃得乗隙暴掠則公之意不美/朝廷之用翰以招殺伐矣是則國家虗悲公主之死而)¶
(已/)¶
　　　　右二¶
崆峒西極過崐崘(趙云崆峒在西郡之西而崑崙又在/崆峒西極之西今公此句詩人廣大)¶
(其言謂其從/化之地逺也)駝馬由來擁國門逆氣數年吹路㫁蕃人¶
聞道漸星奔(趙云劉越石荅盧諶四言詩云表粮㩗弱/匍匐星奔又劉孝標廣絶交論云靡不望)¶
(影/奔)¶
<pb:KR4c0015_WYG_028-13b>¶
　　　　右三¶
勃律天西采玉河堅昆碧盌最來多(趙云勃律堅昆皆/西羌國名勃律天)¶
(之西乃采玉河所在應是于闐國也碧盌出堅昆國云/杜補遺云晉平居誨為張鄴使于闐國官作行程記)¶
(玉河在于闐城其源出崑山西流千餘里主于闐界乃/流為三河白玉河緑玉河烏玉河五六月大水暴漲則)¶
(玉随流而至秋水退乃可采薛夢符引唐書于闐國距/京師九千七百里有玉河國人夜視月光盛處必得美)¶
(玉堅昆國在唐為㸃戞斯匈奴西鄙/也地當伊吾之西馬耆北山之旁)舊隨漢使千堆寶¶
少荅胡王萬匹羅(趙云舊日以千堆寶随漢使入貢而/中國所荅者持萬匹羅爾夫以蠻夷)¶
(入貢之多而中國賜遺之不/費自非服化從義而然乎)¶
<pb:KR4c0015_WYG_028-14a>¶
　　　　右四¶
今春喜氣滿乾坤南北東西拱至尊太厯二年調玉燭¶
𤣥元皇帝聖雲孫(爾雅四氣和謂之玉燭疏云四時和/氣温潤明照故曰玉燭李廵云人君)¶
(徳美如玉而明若燭是知人君徳輝動于内和氣應于/外統而言之謂之玉燭爾雅親孫之子為曽孫曽孫之)¶
(子為𤣥孫𤣥孫之子為來孫來孫之子為晜孫晜孫之/子為仍孫仍孫之子為雲孫注言輕逺如浮雲七世孫)¶
(也唐以老子為聖祖封/𤣥元皇帝故曰聖雲孫)¶
　　　　右五¶
　　　即事¶
<pb:KR4c0015_WYG_028-14b>¶
暮春三月巫峽長(語云暮春者春服既成盛𢎞之荆州/古歌云巴東三峽巫峽長猨鳴三聲)¶
(淚沾/裳)皛皛行雲浮(一作/無)日光(陶淵明詩皛/皛川上平)雷聲忽送千¶
峰雨花氣渾如百和香(趙云莊子淵嘿而雷聲梁孝元/帝經巴陵詩栁條常拂岸花氣)¶
(薫舟神仙傳曰淮南王為八公張錦繡之帳燔百和/之香又古詩博山爐中百和香鬱金蘇合與都梁)黄¶
鶯過水翻廻去燕子銜泥濕不妨飛閣巻簾圖畫裏虗¶
無只少對瀟湘(趙云雖眼前之山水如畫圖而虗無空/濶只欠瀟湘相對也上林賦乗虗無與)¶
(神/俱)¶
　　　見螢火¶
<pb:KR4c0015_WYG_028-15a>¶
巫山秋夜螢火飛簾疎巧入坐人衣(趙云簾之疎濶螢/火入于坐客之衣)¶
(也公詩又有時/能㸃客衣之句)忽驚屋裏琴書冷復亂簷邉星宿稀却¶
繞井欄添箇箇偶經花蘂弄輝輝滄江白髮愁㸔汝來¶
嵗如今歸未歸¶
　　　送十五弟侍御使蜀¶
喜弟文章進添余别興牽(趙云南史丘靈鞠在沈深坐/見王儉詩深曰王令文章大)¶
(進曰何如/我未進時)數盃巫峽酒百丈内江船(水自渝上合者謂/之内江自渝由戎)¶
(瀘上蜀者謂之外江豈趙云上水乃使/百丈然今云内江船  非使東蜀乎)未息豺狼鬭(言/戰)¶
<pb:KR4c0015_WYG_028-15b>¶
(争/也)空催犬馬年(以自稱其年故從卑賤晉陶侃臨終/上表曰臣猶謂犬馬之齒尚可少延)歸¶
朝多便道摶撃望秋天(便道間道也前漢趙充國傳曰/将軍引兵便道西並進使虜聞)¶
(東北方兵並進杜田云舊唐史桓彦範為中亟舉楊嶠/為御史嶠不樂摶撃之任彦範曰為官擇人豈待情願)¶
(遂引為右臺御史是詩/送待御弟使蜀故云)¶
　　　暮春¶
卧病擁塞在峽中瀟湘洞□虗映空(趙云言瀟湘洞庭/之景虗映空而我)¶
(病卧峽中不得徃觀也/梁簡文詩春色映空來)楚天不㫁四時雨(古詩地近漏/天經細雨)¶
巫峽長吹千里風(巫峽多風一趙云陳隂鑑晚泊五/洲詩遥然  柱觀欲輕千里風)沙¶
<pb:KR4c0015_WYG_028-16a>¶
上草閣桞新闇城邉野池蓮欲紅暮春鴛鷺立洲渚挾¶
子飜飛還一叢(趙云韻書曰叢聚也一叢/則鴛鷺與子為一&KR0034;爾)¶
　　　晴二首¶
乆雨巫山暗新晴錦繡紋(江山晴明風物/鮮麗若錦繡也)碧知湖外草¶
(趙云洞□湖之外遂連青草湖/也選云春草碧色春水緑波)紅見海東雲(趙云言自/出之處紅)¶
(雲也兩句以言峽中/之晴不亦開廣乎)竟日鶯相和摩霄鶴数羣(淮南子/曰鳴鵠)¶
(背負蒼天膺摩赤/霄此摘用之也)野花乾更落風處急紛紛¶
　　　　右一¶
<pb:KR4c0015_WYG_028-16b>¶
啼烏争引子鳴鶴不歸林(趙云有烏夜啼曲/易曰鳴鶴在隂)下食遭泥¶
去髙飛恨乆隂(趙云上句言烏下句言鶴漢/髙祖紀鴻鵠髙飛一舉千里)雨聲衝塞¶
盡日氣射紅深回首周南客馳驅魏闕心(趙云太史公/曰余留滯周)¶
(南不得從郊祀之事公自言留滯于太史公之在周南/也荘子身在江湖之上心馳魏闕之下盖天子之門而)¶
(闕謂之象魏齊薛云文選謝靈/運詩仲連輕  組子牟脊魏闕)¶
　　　　右二¶
　　　雨¶
始賀天休雨還嗟地出雷(易曰雷出/地奮豫)驟看浮(一作/巫)峽過¶
<pb:KR4c0015_WYG_028-17a>¶
宻作渡江來(趙云浮峽對渡/江作巫峽字非)牛馬行無色蛟龍鬭不開¶
(莊子秋水時/至不辨牛馬)干戈盛隂氣未必自陽臺(月令隂氣太盛/戎兵乃來葢言)¶
(因隂氣盛而多雨非自陽臺而來也之趙云惟是峽中/詩用陽臺為當體神女曰妾在巫山  陽髙丘之阻旦)¶
(為行雲暮為行雨朝朝暮暮陽臺之下又稽神異苑載/述征記曰蕭搃遇洛神女後逢雨認得香氣曰此雲雨)¶
(從巫/山來)¶
　　　月三首¶
㫁續巫山雨天河此夜新(天河銀漢也廣雅/云天河謂之天漢)若無青嶂¶
月愁殺白頭人(趙云古樂府有/愁殺人之句)魍魉移深樹(月明則魍/魉遁逃也)¶
<pb:KR4c0015_WYG_028-17b>¶
(左傳入山不逢/不若魉魅魍魉)蝦䗫動半輪(趙云蝦䗫白兎/皆月中之物)故園當圮¶
斗直指照西秦(北斗辰極也一趙云一説長安城有南/斗北斗之像  云長安上直北斗廣雅)¶
(云北斗樞為雍州故公/又有詩曰北斗故臨秦)¶
　　　　右一¶
併照巫山出新窺楚水清(趙云併照字當作併㸃舊本/照字淺近著一㸃字可謂新)¶
(竒/也)羇栖愁裏見二十四迴明(趙云此又公不拘数對数/之格羇栖之愁對二十有)¶
(四其勢暗敵指見在䕫/厯望夜凡二十四迴也)必騐升沉體如知進退情(謂不/逺弦)¶
(望也趙云月初出曰升既落曰曰/沉升則進之道沉則退之理也)不違銀漢落亦伴玉¶
<pb:KR4c0015_WYG_028-18a>¶
䋲横(鮑明逺夜移衡漢落謝靈運玉䋲低連章玉趙云/河漢落則月将落矣玉䋲星名凡夜深則  䋲低)¶
(也月月随銀漢而落伴玉䋲而低乃望夜之月也河杜/補遺云河圖括地象曰河精上為天漢抱朴子曰  漢)¶
(者天之水也随天而轉/入地下過故公言落)¶
　　　　右二¶
萬里瞿唐峽(一作月州趙云/指言䕫  也)春來六上弦時時開暗室¶
(君子不/欺暗室)故故滿青天(若披雲霧/而覩青天)爽合風襟静髙當涙臉¶
懸(趙云公以羈旅在外傷時感/舊也宋玉風賦披襟當之)南飛有烏鵲(曹孟徳詩/月明星稀)¶
(烏鵲南飛遶樹/三匝何枝可依)夜乆落江邉¶
<pb:KR4c0015_WYG_028-18b>¶
　　　　右三¶
　　　園¶
仲夏流多水清晨向小園碧溪揺艇濶朱果爛枝繁(趙/云)¶
(碧溪揺艇濶以成仲夏流多水之句/朱果爛枝蘩以成清晨向小園之句)始為江山静終防¶
市井喧畦蔬繞茅屋自足媚盤飱(趙云媚者宜也詩媚/于天子又梁沈約悲)¶
(哉行曰旅逰媚年春年春/媚遊人左傳盤飡寘璧)¶
　　　歸¶
束帯還騎馬東西却渡船林中才有地峽外絶無天(䕫/州)¶
<pb:KR4c0015_WYG_028-19a>¶
(居山水間在峽中故號為稍平然狹隘/多石盧仝詩低頭雖有地仰靣輒無天)虗白髙人静喧¶
卑俗累牽(荘子云虗室生白注人人能虗心遊世則純/白備于内鮑明逺舞鶴賦歸人寰之喧卑)¶
他鄉悦遲暮不敢廢詩篇¶
　　　諸葛廟¶
乆遊巴子國(今䕫州古/巴子國)屢入武侯祠竹日斜虗寢溪風¶
滿薄帷(阮嗣宗詠懐云/薄帷鑒明月)君臣當共濟賢聖亦同時翊戴¶
歸先主并吞更出師(亮出師表云有/并吞中國之志)蟲蛇穿畫壁巫覡¶
醉蛛絲(薛云國語楚觀射父曰民之精爽不貳齊肅𠂻/正則神或降之在男曰覡在女曰巫比言廟弊)¶
<pb:KR4c0015_WYG_028-19b>¶
(醉于蛛絲中也趙云合用巫覡字/則張衡東京賦云巫覡操茢也)欵(一作/欻)憶吟梁父躬¶
耕也未遲(亮耕南陽作梁父吟也未遲一作起未遲耕/趙云末句公感孔明梁父吟事方切思歸)¶
(而起耳舊本作也未遲/非葢却成方欲躬耕也)¶
　　　豎子至¶
樝梨纔(一作/且)綴碧梅杏半傳黄(趙云言幽園之果一則/纔綴碧一則半傳黄未)¶
(可摘/也)小子幽園至輕籠熟㮈香山風猶滿把野露及新¶
嘗(記天子/嘗新)欲寄江湖客提㩗日月長(趙云言豎子所摘/來之熟㮈正欲寄)¶
(逺而恨道路之長費時日也古詩云渉江采芙蓉蘭澤/多芳草采之欲遺誰所思在逺道公葢取其此意也)¶
<pb:KR4c0015_WYG_028-20a>¶
　　　舍弟觀歸藍田迎新婦示兩篇¶
汝去迎妻子髙秋念却迴即今螢已亂好與鴈同來(趙/云)¶
(螢已亂當是三四月聞鴈同/來所以結髙秋念却回之語)東望西江永(舊本作西江/水師本作西)¶
(江永葢永字方與下句開字相對西江者楚人指蜀江/之名荘子激西江之水疏云蜀江從西來故謂之西江)¶
(公欲泛舟南下今在䕫為楚之上游則西江之盡/處在其東故東望其永詩云江之永矣不可方思)南遊¶
北户開(趙云既成南遊則北户之開/矣呉都賦云開北户以向日)卜居期静處㑹有¶
故人杯(趙云既至彼則卜居必期幽静之處當有故人/相訪共飲也屈原有卜居篇南史有云性好静)¶
(處謝眺離夜詩山川/不可夢况乃故人杯)¶
<pb:KR4c0015_WYG_028-20b>¶
　　　　右一¶
楚塞難為别(一作/路)藍田莫滯留(趙云客寓楚塞塞兄弟/之情難乎其為别也舊)¶
(本作難為路無意義既知離别/之難故祝以無留滯而即廻耳)衣裳判(協平/聲)白露鞍馬¶
信清秋(趙云白露降/則秋時矣)滿峽重江水開帆八月舟此時同¶
一醉應在仲宣樓(趙云王粲字重宣劉表時在荆州因/登楼而作賦其後因指荆州樓為仲)¶
(宣樓則梁元帝詩夕返仲宣樓/葢約其弟迴時相㑹荆州也)¶
　　　　右二¶
　　　季夏送鄉弟韶陪黄門從叔朝謁¶
<pb:KR4c0015_WYG_028-21a>¶
令弟尚為蒼水使名家莫出杜陵人(杜陵有南北杜最/為名家  趙云呉)¶
(越春秋禹登衡岳血白馬以祭夢見赤繡衣男子稱𤣥/夷蒼水使者曰聞帝使文命于斯故來侯之一本自注)¶
(云韶比兼開江使通/成都外江水峽舟檝)比來相國兼安蜀歸赴朝廷已入¶
秦(杜鴻漸以相國入蜀平崔旴/之亂尋表旴為節度使還朝)捨舟䇿馬論兵地拖玉¶
腰金報主身(潘安仁西征賦拖鳴玉以出入禁門者衆/矣腰金横金帯  趙云上句言二人同行)¶
(可以論兵矣下句/專言叔父黄門也)莫度清秋吟蟋蟀早聞黄閣(一作/閣)畫¶
麒麟(潘安仁為黄門作秋興賦云蟋蟀鳴乎軒屏下句/見扈聖登黄閣又見今代麒麟閤注  趙云蟋蟀)¶
(字見毛詩而阮籍詠懐詩云開秋兆凉氣蟋蟀鳴牀帷/感物懐殷憂悄悄令心悲此為吟蟋蟀也按鄭𤣥注禮)¶
<pb:KR4c0015_WYG_028-21b>¶
(記三公之與天子禮秩相亞故黄其閣以示謙不敢/斥天子宜是漢舊制也漢武帝畫功臣於麒麟閣上)¶
　　　熱三首¶
雷霆空霹靂雲雨竟虗無(趙云雷霆霹靂字如榖梁傳/云隂陽相薄感而為雷激而)¶
(為霆又何休公羊注云雷疾甚為震而五經通義云震/與霆皆霹靂也虗無字上林賦乗虗無與神俱其後文)¶
(賦云課虗無/以責有也)炎赫衣流汗低垂氣不蘇乞為寒水玉願¶
作冷秋菰(趙云寒水玉冷秋菰非有定名也葢言寒水/中之玉冷秋時之菰耳句法葢庾信和樂儀)¶
(同苦熱云思為鸞翼/扇願借明光宫也)何似兒童嵗風涼出舞雩(趙云魏/志賈逵)¶
(自為兒童戲弄常設部伍舞雩事則論語云冠者/五六人童子六七人浴乎沂風乎舞雩詠而歸)¶
<pb:KR4c0015_WYG_028-22a>¶
　　　　右一¶
瘴雲終不滅瀘水復西來(瀘水在䕫之上流諸葛亮云/五月渡瀘葢大渡河水從南)¶
(荒炎瘴中/流出故也)閉户人髙卧(孫敬閉門讀書諸/葛亮髙卧南陽)歸林鳥却迴¶
(趙云人閉户而髙卧鳥不/安而又飛其熱又甚矣)峽中都似火江上只空雷想¶
見隂宫雪風門颯踏開(孟子齊宣王見孟子于/雪宫故使隂宫雪也)¶
　　　　右二¶
朱李沈不冷雕胡炊屢新(魏文帝書浮甘𤓰于清泉浸/來李于寒水沈休文長袂屢)¶
(以拂彫胡/方自炊)将衰骨盡痛被暍(一作/褐)味空頻(趙云暍音於/歇切傷暑也)¶
<pb:KR4c0015_WYG_028-22b>¶
(故禹扇暍武王亦扇暍今方被暍而有泥水之朱李/新炊之彫胡其味空頻不能食也舊本作被褐無義)欻¶
(許律/切)翕炎蒸景飄颻征戍人(趙云欻翕義即欻吸也字/則江文通擬王維詩云欻)¶
(吸鵾鷄悲又謝朓髙松/賦云巻風飈之欻吸)十年可觧甲為爾一霑巾¶
　　　　右三¶
　　　返照¶
楚王宫北正黄昏白帝城西過雨痕返照入江飜石壁¶
歸雲擁樹失山村(趙云返照字梁元帝繤要云光返照/于東謂之返景公詩又曰孤城返照)¶
(紅将歛歸雲字則如陸士衡歸雲難/寄音失字鮑照詩霧失交河城也)衰年肺病唯髙枕¶
<pb:KR4c0015_WYG_028-23a>¶
絶塞愁時早閉門不可乆留豺虎亂南方實有未招魂¶
(宋玉作招魂篇云魂兮歸來南方不可以上些趙/云公自言也客于南楚魂魄飛越實為未招也)¶
　　　示獠奴阿叚¶
山木蒼蒼落日曛竹竿裊裊細泉分(以竹引/裊也)郡人入夜¶
争餘瀝豎子尋源獨不聞(趙云詳味此詩意水源在逺/以筒引水而使郡人分取之)¶
(其水咽塞或渗漏而不通快故郡人止争餘/瀝耳惟阿叚者獨能尋源修筒水而至焉)病渴三更¶
迴白首(趙云公病渴頼/此水為多也)傳聲一注濕青雲(趙云修筒之/後水來之聲)¶
(自傳聞矣濕青雲言/水筒之源流髙逺也)曽驚陶侃胡奴異怪爾常穿虎豹¶
<pb:KR4c0015_WYG_028-23b>¶
羣(此詩全篇皆引泉事薛夢符云晉書陶侃傳媵妾數/十家僮千餘世説王修齡曰修齡若飢自當問謝仁)¶
(祖索食不湏陶胡奴米船注胡奴陶範小字侃别傳曰/範侃第十子也  師云陶侃有十七子見本傳書止九)¶
(人唯袁宏傳載胡奴於宻室抽刀逼宏以宏作東征賦/皆載過江諸公名徳而不及侃宏窘急遂口占六句答)¶
(之胡奴乃止亦不見穿虎豹羣事胡奴名惟見于此趙/云薛夢符既引胡奴陶範小字可以見胡奴乃侃之子)¶
(也而于阿叚似無相干余逆其意陶侃奴僕之多其子/胡奴必有所稱異之者如今日阿叚能穿虎豹羣以尋)¶
(水源其在陶侃家僮之中亦必有可異/者矣意似如此而事未顯見以俟傳聞)¶
　　　簡呉郎司法¶
有客乗船自忠州遣騎安置瀼西頭(前詩注所謂/瀼東瀼西者)古堂¶
<pb:KR4c0015_WYG_028-24a>¶
本買藉疎豁借汝遷居停宴遊(趙云借吴司法自舟中/遷來以居而我甘心停)¶
(止宴/遊也)雲石熒熒髙葉曙風江颯颯亂帆秋(趙云腹聨兩/句以言瀼西)¶
(古堂所見/之景物也)却為姻婭過逄地(詩𤨏𤨏姻婭按爾雅婦之/父母婿之父母相為姻婭)¶
許坐曽軒數㪚愁(趙云呉郎與公為姻婭之家既借古/堂與之居乃為我相過從之北耳應)¶
(仍許我坐于層軒/數數㪚其愁也)¶
　　　又呈呉郎¶
堂前撲棗任西鄰無食無兒一婦人(前漢王吉傳東家/枣樹垂吉庭中其)¶
(妻取枣啖吉吉如之乃去婦東家欲伐樹言乃還婦里/語曰東家枣完夫婦復還  趙云公之樂易則告呉郎)¶
<pb:KR4c0015_WYG_028-24b>¶
(以一任西家/之婦取枣也)不為困窮寧有此祇縁恐懼轉湏親(趙云/言探)¶
(斯婦之情葢困窮所致又告吳郎當念其恐惧宜更親/之此两句其上句有遺東滯穗資寡婦之利之意下句)¶
(則有見竊荀而又擲與之同科可見公/之用心使其在廟堂澤及天下可知矣)即防(一作/知)逺客¶
雖多事使(一作/便)挿疏籬却甚真(趙云言雖任鄰婦取枣/然呉郎以逺方而來謂)¶
(多事之不可測亦湏謹藩/籬以防冦盗不害為真爾)已訢徴求貧到骨正思戎¶
馬涙盈巾(趙云末句言取枣之鄰婦已告訢為徴求所/困而貧到骨下句乃公聞其徴求之語正思)¶
(因戎馬所致/而涙霑巾也)¶
　九家集注杜詩巻二十八¶
