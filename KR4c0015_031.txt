# -*- mode: mandoku-view; -*-
#+TITLE: 九家集注杜詩
#+DATE: 2015-08-24 23:46:13.699278
#+PROPERTY: ID KR4c0015
#+PROPERTY: BASEEDITION WYG    
#+PROPERTY: JUAN 卷三十一
<pb:KR4c0015_WYG_031-1a>¶
欽定四庫全書¶
　九家集注杜詩巻三十一　宋　郭知達　編¶
　　近體詩¶
　　　宗武生日(宗武小名驥子䕫州籍中有宗武生日/詩盖老杜入蜀而象在鄜州武時尚幼)¶
　　　　(此則已能誦書乃/又越數年而作也)¶
小子何時見髙秋此日生自從都邑語巳伴老夫名(禮/自)¶
(稱曰/老夫)詩是吾家事人傳世上情熟精文選理(新添梁昭/明太子集)¶
(古人文詞詩賦為文選李善甞受文/選於曹憲後遂解注文選十六巻)休覔綵衣輕凋瘵¶
<pb:KR4c0015_WYG_031-1b>¶
筵初秩(小雅賓之初筵左右秩秩箋云筵/席也秩肅敬也海賦為凋為瘵)敧斜坐不成¶
流霞分片片涓滴就徐傾(趙云王立之詩話云宗武生/日詩載在䕫州詩中非也當)¶
(是家在鄜州時故曰小子何時見自入蜀後未甞别也/自從都邑語所謂前年學語時葢老杜與家俱在長安)¶
(時也巳伴老夫名者老杜既有盛名於時則人皆知其/有是子故曰人傳世上情也凋瘵筵初秩則以一生喻)¶
(一筵㑹也某年月日時巳幾嵗謂之凋瘵之初可也詩/箋云秩秩肅敬也然臨時用之與此意不同流霞分片)¶
(片溳滴就徐傾雖止是言飲酒然用項曼去家三十年/止日旁事則其身在行在家在鄜州決矣又有示宗武)¶
(一首恐非是一時詩也王立之説如此而次公以其説/未是此乃公送嚴武至綿已别而少住間遂有徐知道)¶
(之叛單身如梓則為不見宗武矣前年學語時則才三/嵗耳今云熟精文選理則已能誦書自至徳二載至寳)¶
<pb:KR4c0015_WYG_031-2a>¶
(應元已六年則宗武九嵗矣宜其能誦詩書也詩云賔/之初筵左右秩秩今句云凋瘵筵初秩則以凋瘵才始)¶
(如筵之初秩豈謂之臨時用之與詩句不同邪東坡詩/云今今秩初筵我已迫旅酬亦以初筵比事之始矣都)¶
(邑字張平子西京賦云都邑游俠趙張之倫故對老夫/詩是吾家事則公之祖審言已有詩名公詩甞曰續兒)¶
(誦文選則熟精文選理者所以責望於宗武也公詩使/字多出文選葢亦前作之菁英為不可遺也公又曰遞)¶
(相祖述復先誰則公之詩法豈不以有據而後用邪綵/衣亊列女傳曰老萊子孝養二親行年七十妻兒自娯)¶
(著五色采衣此雖孝子悦親之事而亦僅同戲侮休覔/綵衣輕則公所望其子者在學而巳末句流霞事在抱)¶
(朴子乃是項曼都自言到天上遇紫府仙人以流霞一/盃飲之輒不飢渇以帝前失儀而謫河東號之為斥仙)¶
(人王立之止云項曼舊注/又誤為曼卿故表出之)¶
<pb:KR4c0015_WYG_031-2b>¶
　　　夜(一云秋/夜客舍)¶
露下天髙秋水清(江淹别賦露下地而騰文宋玉/九辯云泬寥兮天髙而氣清)空山¶
獨夜旅魂驚(杜云王仲宣七哀/詩獨夜不能寐)疎燈自照孤㠶宿新月¶
猶懸雙杵鳴南菊再逢人卧病北書不至鴈無情(范彦/龍寄)¶
(書雲間鴈為/我西北飛)步簷(一作/蟾)倚杖看牛斗銀漢遥應接鳯城¶
(趙云疎燈自照孤㠶宿新月猶懸雙杵鳴句法葢言疎/燈自照之夜正是孤㠶宿新月未沒而猶懸正是江春)¶
(之杵雙鳴也下一對言南國菊花已再逢矣而人正卧/病北地書問不通乃鴈無情傳至也北地以言長安故)¶
(末句又有鳯城之語步簷舊作步蟾當以步簷為正而/字又作櫩檐上林賦云步檐周流李善注曰步檐步廓)¶
<pb:KR4c0015_WYG_031-3a>¶
(也謝惠連詩房櫳引傾月步櫩結清風劉孝綽望月/詩云微光垂步檐庾信詩步櫩朝未歸互用此也)¶
　　　上白帝城(白帝城公孫述所築後為/劉備屯兵之地改名永安)¶
城峻隨天壁(趙云天然自/立之石壁也)樓髙更女墻(徐敬業登琅邪/城云登陴起遐)¶
(望注陴女墻增添崔豹古今注女墻城上/小墻也亦名睥睨言於墻上睥睨人也)江流思夏后¶
(禹貢岷山導江東别為沱左/傳劉子見河洛而思禹功)風至憶襄王(宋玉賦楚襄/王遊於蘭臺)¶
(之宫宋玉景差侍有風颯然而至/王乃披襟而當之曰快哉此風)老去聞悲角人扶報¶
夕陽公孫初恃險躍馬意何長(左太沖蜀都賦公孫躍/馬而稱帝劉宗下輦而)¶
(自王師云公孫述恃蜀地/險衆附自立為王號成家)¶
<pb:KR4c0015_WYG_031-3b>¶
　　　宿江邊閣¶
暝色延山徑(謝靈運林/壑斂暝色)髙齋次水門薄雲巖際宿孤月¶
浪中翻(蘇云何遜入西塞示南府同僚詩云薄雲巖際/出初月波中上子美此詩雖因舊而益妍正類)¶
(獺髓補/痕也)鸛鶴追飛靜豺狼得食喧不眠憂戰伐無力正¶
乾坤(趙云孤月浪中翻自是浪湧而月翻也舊注/引舞鶴賦星翻漢回曉月將落與此義不同)¶
　　　别崔潩因寄薛據孟雲卿(内弟潩赴/湖南幕職)¶
志士惜妄動知深難固辭如何久磨礪但取不磷淄(語/不)¶
(曰堅乎磨而不磷不曰白乎涅而不淄喻君子雖在/濁亂不能汙也謝靈運緇磷謝清曠疲薾慙貞堅)夙¶
<pb:KR4c0015_WYG_031-4a>¶
夜聽憂主飛騰急濟時荆州遇薛孟為報欲論詩(趙云/古詩)¶
(云志士惜日短志士本惜妄動而受知之深則難固辭/此以言潩赴幕職於湖南也左傳磨厲以須葢言如何)¶
(以久磨礲淬礪便以為利乎所貴尚者取磨不/磷涅不緇而巳選云羽爵飛騰魏書安其濟時)¶
　　　武侯廟(成都記諸葛公廟在先主廟故宅城西/復立素像先主廟西院即武侯廟前有)¶
　　　　(雙大柏古峭可愛人云諸葛手植内有裴/令公所著碑柳僕射書相國段公古柏文)¶
遺廟丹青落空山草木長猶聞辭後主不復卧南陽(趙/云)¶
(丹青所以飾廟者也成都先主廟附以武侯祠堂其丹/青則存故公於古柏行追言成都先主廟之實則曰窈)¶
(窕丹青户牖空今此廟中丹青剥落故云陶潛云孟夏/草木長辭後主則建興五年率諸軍北駐漢中臨發上)¶
<pb:KR4c0015_WYG_031-4b>¶
(表辭行而竟死於軍中今云猶聞則想望其風采猶在/也亮家於南陽之鄧縣在襄陽城西二十里號曰隆中)¶
(今云不復卧南/陽傷其巳死也)¶
　　　八陣圖(武侯推演兵法作八陣圖咸得其要桓/温傳初諸葛亮造八陣圖於魚復平沙)¶
　　　　(之上壘石為八行相去二丈温見之/謂此常山蛇勢也文武皆莫能識之)¶
功葢三分國(三分謂呉魏蜀蜀/記曰三分我九鼎)名成八陣圖江流石不¶
轉(杜補遺云劉禹錫嘉話録夔州西市俯臨江沙石下/有諸葛亮八陣圖箕張翼舒鵝形鸛勢聚石分布宛)¶
(然尚存峽水大時三蜀雪消之際澒湧瀑瀁可勝道哉/大木十圍枯槎百丈破磑巨石隨波奔流而下則聚石)¶
(為堆者斷可知也及乎水落川平萬物皆失故態諸葛/亮圖小石之堆標聚行列依然如是者僅六七百年迨)¶
<pb:KR4c0015_WYG_031-5a>¶
(今不動水趙云功葢三分國指言武侯之功葢覆之也/按桑欽  經云江又東逕諸葛圖壘南酈道元注曰石)¶
(磧平曠望兼川陸有亮所造八陣圖東跨故壘皆累細/石為之自壘西去聚石八行行間相去二丈因曰八陣)¶
(既成自今行師庶不覆敗皆圖兵勢行藏之權自後深/識者所不能了今夏水漂蕩嵗月消損髙處可二三尺)¶
(下處磨滅殆盡酈道元之説如此今公詩云江流石不/轉則據當時所見者言之自杜公至今又數百年行客)¶
(云方水落時於石磧就視則茫茫然一磧耳及登髙而/望乃隠隠見其行列然則武侯製作不亦近於神異乎)¶
(習鑿齒曰齊桓一矜其功而叛者/九國曹操暫自驕伐而天下三分)遺恨失吞呉(東坡先/生云僕)¶
(甞夣見人云是杜子美謂僕世人多誤㑹吾八陣圖詩/云江流石不轉遺恨失吞吳世人皆以為先主武侯欲)¶
(與闗羽復仇故恨不能滅呉非也我意本謂吳蜀脣齒/之國不當相圖晉之所以能取蜀者以蜀有吞呉之意)¶
<pb:KR4c0015_WYG_031-5b>¶
(以此為恨耳此理甚長然子美死僅四百年而猶/猶不忘詩區區自列其意者此真書生習氣也)¶
　　　奉送韋中丞之晉赴湖南¶
寵渥徵黄漸權宜借㓂頻(趙云黄霸冦恂皆以比韋中/丞前漢循吏傳黄霸為潁川)¶
(太守戸口嵗増治為天下第一徵守京兆尹今言天子/之寵渥有徵召黄霸之命漸將至矣後漢冦恂傳車駕)¶
(南征恂從至潁川百姓遮道曰願從陛下復借冦君一/年權宜借冦頻則事從權宜而如借㓂恂者頻數言民)¶
(情之不/巳也)湖南安背水峽内憶行春(後漢鄭𢎞傳太守行/春任彦升詩涿令行)¶
(春返冠葢溢川抵謝/夷吾傳行春乗柴車)王室仍多故蒼生倚大臣還將徐¶
孺榻處處待髙人(陳蕃為徐穉下榻趙云湖南安背水/言韋之去峽内憶行春言韋之離此)¶
<pb:KR4c0015_WYG_031-6a>¶
(而公有所懷憶也韓信背水而陣大臣指中丞/也徐孺子則比韋以陳蕃而待髙人如孺子也)¶
　　　謁先主廟(成都記曰先主廟府南八里惠陵東/七十步齊髙帝夢益州有天子鹵簿)¶
　　　　(詔刺史博覃修立而卑小後至長沙王/鍾改更及構四面壇屋置守墓户五百)¶
慘澹風雲㑹(古詩藹藹風雲㑹佳人一何繁劉植説李/軼書以龍虎之姿遭風雲之時時中興二)¶
(十八將論曰咸能感/㑹風雲奮其智勇)乗時各有人力侔分社稷志屈偃¶
經綸(趙云君臣之遇每以風雲為言也今題是謁先主/廟而云惨澹風雲㑹乗時各有人似言言呉魏君)¶
(臣之相遇亦各有人矣故引下句力侔分社稷言氣力/侔等則分社稷而為主分乃三分之分志屈偃經綸則)¶
(指言劉葛之志不得/伸所以偃仆經綸也)復漢留長䇿中原仗老臣(復漢謂/欲興劉)¶
<pb:KR4c0015_WYG_031-6b>¶
(氏也老臣孔明也蜀志建安二十五年魏文帝稱尊號/改年曰黄初或傳聞漢帝見害先主乃發喪制服譙周)¶
(等上言曰大王襲先帝軌迹亦興於漢中又大王出自/孝景皇帝中山靖王之胄宜即帝位改元章武以諸葛)¶
(亮為丞相趙云復漢言先主欲興劉氏而稱漢其所留/之長䇿則留於後主取中原仗諸葛老臣也過秦論振)¶
(長䇿而馭宇内老臣在後主言之為前/朝之老臣戰國䇿左師觸龍自稱老臣)雜耕心未巳歐¶
血事酸辛(趙云老臣之下於是言葛亮五丈原之事亮/本傳言後主建興十二年春亮悉大衆由斜)¶
(谷據武功五丈原與司馬宣王對於渭南亮毎患糧不/繼使巳志不伸是以分兵屯田為久駐之基耕者雜于)¶
(渭濱居民之間故曰雜耕心未巳心未巳則未事了而/死也公之意以亮未成功而死矣又遭歐血之謗故曰)¶
(歐血事酸辛阮嗣宗詠懷詩對酒不能言悽愴懷醉辛/按元注亮相宣王相持百餘日其年八月亮病卒于軍)¶
<pb:KR4c0015_WYG_031-7a>¶
(魏書亮糧盡勢窮憂恚歐血卒臣松之以為亮在渭濱/魏人躡迹勝負之形未可測量而云歐血葢因孔明亡)¶
(而自誇大也夫以孔明之畧豈為仲達歐血乎及至劉/琨喪師與晉元帝箋亦云亮軍敗歐血此則引虚記以)¶
(為言其云入谷而卒縁/蜀人入谷發喪故也)霸氣西南歇雄圖厯數屯(譙周/云西)¶
(南數有黄氣天趙云今葛亮巳死中原莫圖則霸氣所/以歇也書曰  之厯數在汝躬厯數不在斯為屯矣)¶
錦江元過楚劍閣復通秦(言拓地至秦楚也趙云錦江/劍閣蜀國之地  過楚通秦)¶
(則言其本可以混一而/不能焉則所以傷之也)舊俗存祠廟空山立(一作/泣)鬼神¶
虗簷交(一作/扶)鳥道枯木半龍鱗(趙云此是䕫州先主廟/在山中故云虚簷交鳥)¶
(道鳥道則山中之嶮道也交字一作扶非枯木半龍鱗/又是眼前實景謂之枯木非止一物也舊注却引都都)¶
<pb:KR4c0015_WYG_031-7b>¶
(諸葛廟前古柏又引習隆尚充等上表後主乞與諸葛/亮立廟於沔陽事非徒以諸葛事解先主廟而地理錯)¶
(亂惑於學者矣又況古柏/行亦自是夔州非成都也)竹送清溪月苔移玉座春(趙/云)¶
(清溪亦是廟前實事玉座指言先主神座也/謝𤣥暉銅雀臺詩玉座猶寂寞況乃妾身輕)閭閻兒女¶
換歌舞嵗時新(趙云此言夔州之人所事先主者如此/舊注却引成都記以四月祀十二月祈)¶
(禱事/誤矣)絶域歸舟逺荒城繫馬頻如何對揺落況乃久風¶
塵(宋玉曰草木揺落而變衰謝𤣥暉辭隨王牋臯壤揺/落對之惆悵岐路東西或以鳴唈晉總紀論悠悠風)¶
(塵之趙云自絶域歸舟逺巳下至寂寞洒衣巾公言其/身  流落而因先主廟乃即諸葛亮之功以自比而感)¶
(歎也李陵云出征絶域歸舟指言欲歸長安謝惠連云/天際識歸舟言逺則相去之逺今暫留此故於荒城之)¶
<pb:KR4c0015_WYG_031-8a>¶
(中頻繫馬而謁此先主廟也揺落秋時也況/乃久風塵則嘆其遭兵戈亂離而對之也)熟與闗張¶
並功臨耿鄧親(趙云此葢弔亮亮于是問其孰與闗張/並先主之臣多矣諸葛之外亦稱闗張)¶
(焉今言諸葛與闗羽張飛之才器孰與並乎言不可並/矣徵士傅幹曰劉備寛仁有度能得人死力諸葛達治)¶
(知變正而有謀而為之相張飛闗羽勇而有義皆萬人/之敵而為之將此三人者皆人傑以備之畧三人佐之)¶
(何為不濟葢當時有三傑之稱然終不可並也功臨耿/鄧親則公評品以惟與耿鄧親矣後漢論云冦鄧之髙)¶
(勲耿賈之鴻烈葢所也/以佐光武之中興者)應天才不小(應一作繼蜀志譙周/等上言臣聞聖王先)¶
(天而天不違後天而奉天時故應際/而生與神合契願大王應天順民)得士契無鄰遲暮¶
堪帷幄(張良運/籌帷幄)飄零且釣緡(詩何彼穠矣其釣/何維絲伊伊緡)向來憂¶
<pb:KR4c0015_WYG_031-8b>¶
國淚寂寞洒衣巾(謝靈運廬陵王墓下作洒涙眺連崗/  趙云傳曰得士者昌失士者亡在)¶
(先主言所謂士者專指諸葛亮而巳舊注不省至引諸/葛為股肱法正為謀主闗羽張飛馬超為爪牙許靖糜)¶
(竺簡雍為賓友不亦贅乎應天一作繼天雖有義而非/應應天字乃初起而王者也兩句之義葢公有經綸之)¶
(心于是因言先主諸葛而思其身之可以作王矣吐蕃/尚熾兵戈未息則運籌必有人焉既不得用則亦隠于)¶
(漁釣而巳故接之以遲暮堪帷幄飄零且釣緡/楚詞云傷美人之遲暮末句尤見公之志矣)¶
　　　白鹽山¶
卓立羣峯外蟠根積水邊(趙云卓立字熟矣其亦起于/顔淵云如有所立卓爾  虞)¶
(詡云盤根錯節文子曰積水成海/  魏都賦曰回淵漼積水深也)他皆任厚地爾獨近¶
<pb:KR4c0015_WYG_031-9a>¶
髙天白牓千家邑清秋萬估(一作/古)船詞人取佳句刻畫¶
竟難傳(趙云西京賦云跼髙天而蹐厚地也白牓則言/縣額以白為牌耳末句葢言欲以佳句專詠白)¶
(鹽之狀雖加刻畫終難傳播所以重言于難措辭也晉庾/元規語周伯仁曰諸人皆以君方樂周曰樂毅邪元規)¶
(曰不爾方樂令周曰何/乃刻畫無鹽唐突西施)¶
　　　灧澦堆¶
巨石(一作/積)水中央(蒹葭詩宛/在水中央)江寒出水長沈牛荅雲雨¶
(楚俗祈石而獲雨/必沈牛以荅神貺)如馬戒舟航(坡云三巴録灧澦如象/舟船莫上灧澦如馬舟)¶
(船莫下長年三老常以此候之張華詩云象馬誠/可驗波神亦露機永叔以為絶唱有包蓄之法)天意¶
<pb:KR4c0015_WYG_031-9b>¶
存傾覆(選云翦/焉傾覆)神功接混茫(莊子繕性古之人在混茫/之中與一世而得澹漠焉)¶
干戈連解纜行止憶垂堂(趙云巨石言積石之巨者世/言灧澦如馬為其有戒乃天)¶
(意之存傾覆也公論詩曰篇終接混茫葢行語用字當/皆如此末句用垂堂字因慮傾覆之戒而及之史曰千)¶
(金之子坐不垂堂而干戈之變/解纜之危二者相連可不慎乎)¶
　　　瞿塘懷古¶
西南萬壑注勍敵兩崖開地與山根裂江從月窟來削¶
成當白帝(蜀魚復縣公孫述更/名白帝自後為重鎮)空曲隠陽臺䟽鑿功雖¶
美(郭景純江賦巴東/之峽夏后疏鑿)陶鈞力大哉¶
<pb:KR4c0015_WYG_031-10a>¶
　　　白帝城樓¶
江度寒山閣城髙絶塞樓翠屏宜晚對(天台賦搏壁立/之翠屏注石屏)¶
(風如/壁立)白谷㑹深遊急急能鳴鴈輕輕不下鷗夷陵春色¶
起漸擬放扁舟(趙云白谷疑是夔州谷名公于課伐木/云終朝飯其腹持斧入白谷又南極詩)¶
(亦云西江白谷分也莊子主人之鴈其一能鳴其一不/能鳴不下鷗字列子海上之人有好鷗鳥者毎旦從鷗)¶
(鳥遊鷗鳥之至者百往而不止其父曰吾聞鷗鳥從汝/游汝取來吾玩之明日之海上鷗鳥舞而不下也夷陵)¶
(峽州也公葢期/春時扁舟往矣)¶
　　　寄杜位(頃者與位同在/故嚴尚書幕)¶
<pb:KR4c0015_WYG_031-10b>¶
寒日經簷短窮猿失木悲(晉書窮猿奔/林豈暇擇木)峽中為客恨江¶
上憶君時天地身何往風塵病敢辭封書兩行淚霑洒¶
裛新詩(趙云窮猿失木悲道眼前事因以興也峽中多/猿淮南子曰猿狖顛蹶而失木也孟浩然云還)¶
(將兩行淚遥/寄海西頭)¶
　　　冬深¶
花葉隨天意江溪共石根早霞隨類影寒水各依(一作/流)¶
痕易下楊朱淚難招楚客魂風濤暮不穏捨棹宿誰門¶
(趙云花葉隨天意似言冬深矣其花葉不若春夏之盛/亦隨天意而巳江溪共石根則江與溪皆共石根而流)¶
<pb:KR4c0015_WYG_031-11a>¶
(也早霞隨類影言其變態不常隨所類之影而呈現也/寒水各依痕則舊痕有定所而依之也楊朱泣岐路謂)¶
(可以南可以北公之流落困于岐路故云爾宋玉哀屈/原憂愁山澤魂魄飛散其命將落故作招魂今云難招)¶
(楚客魂則以屈原自比也末句則公欲南下以嵗暮而/未成行此篇有兩字隨字公必不重用然皆不可以俟)¶
(明/識)¶
　　　不寐¶
瞿塘夜未黑城内改更籌翳翳月沈霧輝輝星近樓(張/景)¶
(陽詩翳翳/結繁雲)氣衰甘少寐心弱恨知愁(一作/和愁)多壘滿山谷¶
(曲禮四/郊多壘)桃源無處求(趙云氣衰則少寐而甘之心既弱/矣恨其知愁則恐以愁而尤弱也)¶
<pb:KR4c0015_WYG_031-11b>¶
(晉史云吾平生不識愁今始解愁矣此知愁之義舊本/作和愁非是時干戈未息故云多壘滿山谷非若桃源)¶
(之可以避地而問桃源何處則以仙境難造也桃源在/武侯縣今之鼎州陶淵明集載此亦公欲南下故及之)¶
　　　奉送十七舅下邵桂¶
絶域三冬暮(東方朔傳三/冬文史足用)浮生一病身感深辭舅氏(渭/陽)¶
(詩我送/舅氏)别後見何人縹緲蒼梧帝(檀弓舜葬于蒼梧之/野謝𤣥暉雲去蒼梧)¶
(野/)推遷孟母鄰昏昏阻雲水側望苦傷神(張平子四愁/詩側身東望)¶
(涕霑巾蜀都賦望之天迴即之雲昏梧趙云莊子曰其/生兮若浮蒼梧桂州也虞舜死于蒼  之野蒼梧帝指)¶
(言虞舜以述十七舅所往之處也字出梁呉均酬鮑畿/詩依依望九疑欲謁蒼梧帝何平叔景福殿賦曰侔孟)¶
<pb:KR4c0015_WYG_031-12a>¶
(母之擇鄰也今云推遷孟母鄰則孟母指言十七舅之/母意者公本與十七舅鄰居今其去則孟母所以與鄰)¶
(之意推遷/而往矣)¶
　　　送覃二判官¶
先帝弓劒逺小臣餘此生(黄帝葬于橋山南空棺無尸/唯劒舄在前漢郊祀志黄帝)¶
(采首山銅鑄鼎于荆山下鼎既成有龍垂胡髯下迎黄/帝帝下騎餘小臣不得上  趙云此篇詩意直是送覃)¶
(判官往長安矣先帝言肅宗也公始以三賦受寵于𤣥/宗又事肅宗即今専言肅宗則以下不復謁承明推之)¶
(而以先帝上昇比黄帝也故云弓劍逺事當如世説曰/王子喬墓在金陵戰國時人有盜發之者都無所見唯)¶
(有一劍停在空中又如異苑曰晉惠帝元康三年武庫/火燒孔子履髙祖斬白蛇之劍咸見此劒穿屋飛去莫)¶
<pb:KR4c0015_WYG_031-12b>¶
(知所向弓與劒葢皆人君服御之物既以黄帝之弓比/先帝之弓則或以仙人王子喬之劒或以漢髙祖之劒)¶
(比先帝之劍亦自為當體矣故知弓劍應是兩事也前/漢郊祀志云上曰黄帝不死有冢何也或對曰黄帝以)¶
(僊上天羣臣塟其衣冠元無劒字而舊注/乃以弓劍并為黄帝事不知何所據邪)蹉&KR0760;病江漢¶
不復謁承明(選云鯨魚失流而蹉&KR0760;前漢嚴助傳君厭/承明之廬張晏曰承明之廬在石渠閣外)¶
(直宿所指曰廬曺子建贈白馬王彪詩曰謁帝承明廬/應休璉百一詩問我何功徳三入承明廬  趙云公于)¶
(肅宗為拾遺/則甞謁帝矣)餞爾白頭日永懷丹鳯城(趙云丹鳯城指/言長安帝城也)¶
(秦穆公女弄玉吹簫鳯集其城因號丹鳯城李嶠城詩/云獨下仙人鳯羣驚御史烏正用此事而公詩亦屢使)¶
(然用于長安方為親切則杜公之詩是也近矣/世文人作詩作辭便用京師為鳯城亦無謂)遲遲戀屈¶
<pb:KR4c0015_WYG_031-13a>¶
宋渺𣺌卧荆衡(屈原/宋玉)魂斷航舸失天寒沙水清肺肝若¶
稍愈亦上赤霄行(七命掛歸翮于赤霄之表楚趙云戀/屈宋卧荆衡所以言其在  地也屈)¶
(則屈原宋則宋玉荆則荆渚衡則衡山也魂斷航舸失/言望覃二判官之去航黯然作别而魂斷也亦上赤霄)¶
(行則有意于歸長安而見君矣赤霄字/楚詞云載赤霄而凌太清乃字之祖也)¶
　　　夜宿西閣曉呈元二十一曹長¶
城暗更籌急樓髙雨雪微稍通綃幕霽逺帶玉繩稀(謝/𤣥)¶
(暉玉繩低建建/章注玉繩星名)門鵲晨光起(一作/喜)檣烏宿處飛(杜補遺/謝𤣥暉)¶
(詩金波麗鳷鵲玉繩低建章鳷鵲門名也故曰門鵲檣/掛㠶木而烏泊其上故子美公安送李二十九詩又有)¶
<pb:KR4c0015_WYG_031-13b>¶
(檣烏相背發之句過南嶽入洞庭詩亦曰莫恠啼痕數/危檣逐夜烏也然子美發潭州詩又云檣燕語留人詩)¶
(不特檣烏而巳故燕子來舟中作斷句云暫語航檣還/永去穿花落水益霑巾鳷鵲又觀殿名  趙云此篇為)¶
(義本明特公使字有三可疑而尋繹其義則明矣綃幕/字如言天之六幕也禮樂志天門歌云紛紜六幕浮大)¶
(海綃幕則又言天之色其薄如綃故云綃幕霽若言所/縣之綃幕則無義矣故對王繩于天綃幕之霽而帶星)¶
(玉繩之色稀微乃一體事以言夜深將曉矣故有下句/門鵲則門之鵲也如城鵲之類義在起字可以見其為)¶
(門前之鵲字本莊子曰鵲上髙城之絶而巢于髙樹之/顛城壞巢折凌風而起故君子之在世也得時則蟻行)¶
(失時則鵲起鵲以晨光而起故其義在起字杜田引謝/𤣥暉詩金波麗鳷鵲以鳷鵲門名也故曰門鵲大為非)¶
(是葢鳷鵲本殿名其所從入之門因亦得名鳷鵲門也/謝𤣥暉之詩其言月色之所麗豈専指門邪信使杜公)¶
<pb:KR4c0015_WYG_031-14a>¶
(用鳷鵲専為門乃是天子宫殿事今夜宿夔州之西閣/豈可用天子宫殿事乎又鳷鵲為殿名特屋上作鳷鵲)¶
(之形而門名又因之而已何至截鳷鵲宇便為門鵲之/真者乎檣而係之以烏公屢使矣此烏非真是屋上烏)¶
(之鳥也特檣竿上刻為烏形以占風耳晉令車駕出入/相風在前正是刻烏于竿上名之曰相風晉傅𤣥相風)¶
(賦云棲神烏于竿首俟祥風之來征是已船之檣竿其/上刻烏乃相風之義陳隂鏗廣陵殿送北使詩云亭嘶)¶
(背櫪馬檣轉向風烏于義尤明故公有云檣相背發危/檣逐夜烏而今云檣烏宿處飛杜時可不省乃云檣掛)¶
(㠶木而烏泊其上假是真烏泊檣上何至背發與夜相/逐而于宿處飛乎況公詩又有曰燕子逐檣烏逐檣上)¶
(之刻烏/而飛也)寒江流甚細有意待人歸¶
　　　西閣口號呈元二十一¶
<pb:KR4c0015_WYG_031-14b>¶
山木抱雲稠寒江繞上頭雪崖纔變石風幔不依樓社¶
稷堪流涕(賈誼上疏陳政/事可為流涕者)安危在運籌(張良運籌/帷幄之中)看君¶
話王室感動幾銷憂(趙云上頭下頭是方言處所之上/下耳非髙下之上也雪崖纔變石)¶
(言雪下漫崖變其石色為白也風幔不依樓言風吹/幔簸蕩而不得著于樓也東方朔銷憂者莫若酒)¶
　　　有歎(傳蜀官軍/自圍普遂)¶
壯心久零落(魏武帝樂府曰烈/士暮年壯心不已)白首寄人間天下兵常¶
鬪江東客未還窮猿號雨雪(晉書窮/猿奔林)老馬泣闗山(管仲/曰老)¶
(馬之智/可用也)武徳開元際蒼生豈重攀(趙云武徳髙祖年號/開元明皇年號所以)¶
<pb:KR4c0015_WYG_031-15a>¶
(追念祖宗/之盛時也)¶
　　　西閣雨望¶
樓雨霑雲幔山寒著氷城逕添沙面出湍減石稜生菊¶
蘂凄疎放松林駐逺情滂沱朱檻濕(詩俾滂/沱矣)萬慮傍簷¶
楹(沈休文細烏傍簷飛出趙云雲幔則帶雲之幔以西/閣髙故也逕添沙面  湍減石稜生可謂竒語矣逕)¶
(之所以添以水落而沙面出也湍減則石露而其/稜自生也簷楹簷邊之柱傍倚簷楹固有所思矣)¶
　　　不離西閣二首¶
江柳非時發江花冷色頻地偏應有瘴(陶潛詩心/逺地自偏)臘近¶
<pb:KR4c0015_WYG_031-15b>¶
巳含春失學從愚子無家任(一作/住)老身(轉何恤/乎無家)不知西¶
閣意肯别定留(一作/何)人(趙云疊二江字即謝靈運江南/倦厯覽江北曠周旋之勢也末)¶
(句所謂新語言西閣之意肯令我别/乎莫定要留人也一作何人無義)¶
　　　　右一¶
西閣從人别人今亦故亭江雲飄素練(一作/葉)石壁斷空¶
青(杜補遺空青字從古詩人無敢使者惟子美此詩及/李太白使之而句法又相類太白詩云林煙横積素)¶
(山色倒/空青)滄海先迎日銀河倒列星平生躭勝事吁駭始¶
初經(趙云從人别則以成前篇肯别之意人今亦故亭/西閣所以任從人别之而去者以人之身亦如一)¶
<pb:KR4c0015_WYG_031-16a>¶
(故亭而巳素練一作素葉無義在滄海之先巳迎日矣/以見西閣髙而見日之早星河未沒而見日出所以吁)¶
(嗟駭愕于始/初經臨也)¶
　　　　右二¶
　　　送鮮于萬州遷巴川(杜補遺按盧東美撰鮮于/氏冠冕頌序曰炅廣徳中)¶
　　　　(為尚書都官郎出守萬州轉巴州皆有/理稱三世為郎故冠冕為海内盛族)¶
京兆先時傑(杜補遺鮮于萬州名炅仲通之子也仲通/天寶末為京兆尹弟叔明字晉乾元中亦)¶
(為京兆尹長安歌曰前尹赫赫/具瞻允若後尹熙熙具瞻允斯)琳琅照一門(杜補遺世/説有人詣)¶
(王太尉遇王安豐大將軍丞相在座别屋見季/允平子還語人曰今日之行觸目見琳琅珠玉)朝廷偏¶
<pb:KR4c0015_WYG_031-16b>¶
注意(天下安/注意相)接近與名藩祖帳排舟數(疏廣傳説/祖道供帳)寒江¶
觸石喧看君妙為政他日有殊㤙(蜀都賦觸石吐雲云/趙云自萬遷巴故)¶
(接近公羊云太山/之雲觸石而出也)¶
　　　西閣三度期大昌嚴明府同宿不到(趙云唐地/理志夔州)¶
　　　　(雲安郡本信州巴東郡管縣四大昌其/一也本朝端拱二年以此縣𨽻大寧監)¶
問子能來宿今疑索故要(趙云索者尋索之索要如要/君之要問子自能來此宿矣)¶
(而不來者葢疑以/我尋索故要我也)匣琴虛夜夜手板自朝朝(薛云桉南/史庾道敏)¶
(善相手板世説王子猷以手板拄頰云西山朝來致有/爽氣  趙云上句則期之不來遂廢彈琴故虛夜夜下)¶
<pb:KR4c0015_WYG_031-17a>¶
(句則言嚴明府自持手/板以入官府于朝朝也)金吼霜鐘徹花摧蠟炬銷(薛云/右桉)¶
(山海經豐山之鐘霜降自鳴豐山今在鄧州南陽縣北/三十里又梁劉孝威燭詩浮光燭綺席凝滴汗垂花)¶
(趙云兩句則以待嚴君至曉也鐘以曉而霜氣侵之故/謂之霜鐘古蠟字惟有臘耳今杜公所用即非俗字也)¶
早鳬江檻底雙影謾飄颻(王喬鳬舄謾趙云句言雖以/早來巳為  矣鳬影事即後)¶
(漢王喬為/葉令者也)¶
　　　曉望白帝城鹽山¶
徐步移班杖看山仰白頭翠深開斷壁紅(一作/江)逺結飛¶
樓日出清江(一作/寒)望暄和散旅愁春城見松雪(顔延年/詩山明)¶
<pb:KR4c0015_WYG_031-17b>¶
(望松/雪)始擬進歸舟(趙云紅逺對翠深方為工又下句巳/有清江望矣日出對暄和清江望對)¶
(散旅愁自是不對而公詩氣渾成葢不拘也古樂府詩/春城起風色謝惠連云天際識歸舟而公則以必歸長)¶
(安為歸/舟矣)¶
　　　西閣二首¶
巫山小揺落(宋玉九辯草木揺落而變衰燕歌行草木/揺落露為霜  趙云小揺落則七月也楚)¶
(地暖其揺落/也小小而巳)碧色是松林百鳥各相命(杜補遺周書時/訓曰鵙始鳴通)¶
(卦驗曰鵙伯勞也鳴者相命也薛云右按王粲登樓賦/鳥相鳴而舉翼注大戴禮夏小正云鳴也者相命也)¶
孤雲無自心(陶淵明詠貧士詩云萬旅各有託孤雲獨/無依又歸去來辭云雲無心而出岫佛書)¶
<pb:KR4c0015_WYG_031-18a>¶
(有自心他心公/乃參合用矣)層軒俯江壁(招魂髙堂䆳/宇檻層軒些)要路亦髙深¶
(選先據要路津以趙云要路亦髙深則雖要衝之路亦/在髙深間此可  見其皆山行而巳然江壁字對髙深)¶
(則公詩往往/有不拘如此)朱紱猶紗帽新詩近王琴(趙云朱紱則朝/服而紗帽則隠)¶
(者之巾公官雖省郎而身則閒曠故云朱紱猶紗帽詩/與琴俱不廢故云新詩近玉琴也張華荅何劭云良朋)¶
(新詩江淹去故都/賦撫玉琴兮何親)功名不早立衰疾謝知音(趙云謝靈/運詩云衰)¶
(疾忽/在斯)哀世無王粲終然學越吟(趙云為在西閣故使登/樓事  魏王粲字仲宣)¶
(山陽人獻帝西遷粲從至長安以西京擾亂乃之荆州/作登樓賦葢懷土之作也故其賦有云鍾儀幽而楚奏)¶
(莊舄顯而越吟今公自諫以為雖不是王粲而在西閣/中有同粲之登樓又身為尚書郎非不顯矣于此懷思)¶
<pb:KR4c0015_WYG_031-18b>¶
(故鄉有如舄之吟也史記曰陳軫適楚還秦秦惠王曰/子去寡人之楚亦思寡人不陳軫對曰昔越人莊舄仕)¶
(楚執珪有頃而病楚王曰舄故越之鄙細人也今任楚/執珪富貴矣亦思越不中射之士對曰凡人之思故在)¶
(其病也彼思越則越聲不思越則楚聲使人往聽之/猶尚越聲也今臣雖棄逐之楚豈能無秦聲者哉)¶
　　　　右一¶
懶心似江水日夜向滄洲(謝𤣥暉詩既懽懷禄情復叶/滄洲趣滄洲乃十洲之處)¶
(杜補遺東方朔十洲記漢武帝見王母言八方巨海之/中有祖洲瀛洲元洲炎洲長洲充洲鳯麟洲聚窟洲流)¶
(洲生/洲也)不道含香賤(尚書郎含雞舌香以其奏事荅謝欲/使氣芬芳  杜補遺應劭漢官儀曰)¶
(始桓帝時侍中刁存年老口臭上出雞舌香與含之頗/辛螫疑有過賜毒藥歸舍辭訣家人哀泣不知其故僚)¶
<pb:KR4c0015_WYG_031-19a>¶
(友取其藥驗之無不嗤笑後/尚書郎含雞舌香始于此也)其如鑷白休(杜補遺南史/鬱林王年五)¶
(歳戲髙帝傍帝令左右鑷白髪問王我誰耶荅曰太翁/帝笑謂左右曰豈有為人作曽祖而拔白髪乎即擲鏡)¶
(鑷/)經過凋碧柳蕭索倚朱樓(趙云阮籍詩西遊咸陽中/趙李相經過舊本作調碧)¶
(柳或者遂曰調和也言見柳之慣而與之和熟也後之/詞人亦有弄柳調花之句大段費力師民瞻本作凋碧)¶
(柳則通下句一義葢言秋時也/況公詩又有曰清秋凋碧柳)畢娶何時竟(謝靈運謂/子尚曰男)¶
(娶女嫁畢敕斷/家事勿復相闗)消中得自由(趙云雖實事而/相如有此疾也)豪華看古¶
往服食寄㝠搜(選服食求神仙天/台賦逺寄㝠搜)詩盡人間興兼須入¶
海求(趙云豪華一本誤作䝉華而舊注遂云䝉叟著南/華經大段非是庾信見遊春人詩云長安有狹斜)¶
<pb:KR4c0015_WYG_031-19b>¶
(金穴盛豪華而唐人在公之前則虞世南門有車馬客/云財雄重交結戚里擅豪華選詩云服食求神仙古往)¶
(今來熟矣故對㝠搜末句公/方欲南下故有入海之語)¶
　　　　右二¶
　　　卜居(屈原作卜居一首原往太卜鄭詹/尹家卜巳宜何所居因述其詞)¶
歸羨遼東鶴(續搜神記曰遼東華表柱有鶴集其上曰/有鳥有鳥丁令威去家千年今始歸城郭)¶
(如故人民非何/不學仙冡纍纍)吟同楚執珪(趙云歸羨遼東鶴則嘆其/不得歸鄉也史記曰莊舄)¶
(故越之鄙細人也為楚執珪病而尚猶越聲本出無吟/字而王粲登樓賦云莊舄顯而越吟也今云吟同楚執)¶
(珪又以言其懐鄉矣世有名賢詩話載本朝熙寧初張/侍郎掞以二府成詩賀王文公公和曰功謝蕭規慙漢)¶
<pb:KR4c0015_WYG_031-20a>¶
(第㤙從隗始詫燕臺示陸農師陸曰蕭規曺隨髙帝論/功蕭何第一皆摭故實而從隗始初無㤙宇公笑曰子)¶
(善問也韓退之鬪雞聯句感㤙慙隗始若無據豈當對/功字邪次公謂今楚執珪越聲本無吟字而公用王粲)¶
(賦足之此作詩用字祖法/王文公葢自得此刀尺耳)未成遊碧海著處覔丹梯(謝/靈)¶
(運詩躧步陵丹梯謝𤣥暉詩即此陵丹梯不趙云按十/洲記云東有碧海廣狹浩汗與東海等水  鹹苦正作)¶
(碧色著處覔丹梯/則常好山遊也)雲障寬江北春耕破瀼西(趙云雲障/以言山聳)¶
(雲而障蔽寛江北則夔江之北其山稍逺為寬矣夔人/有江南江北之稱今葢自赤甲而遷此江北乃瀼西之)¶
(地瀼者水/名音讓)桃紅客若至定似昔(一作/晉)人迷(趙云句使武/陵事見陶淵)¶
(明集今則公以其/所居為桃源也)¶
<pb:KR4c0015_WYG_031-20b>¶
　　　玉腕騮(江陵節度/衞公馬也)¶
聞説荆南馬尚書玉腕騮頓驂飄赤汗(漢天馬歌天/馬下霑赤汗)跼¶
蹐顧長楸(詩正月注跼曲也蹐累足也曹子建名都篇/走馬長楸間趙云跼蹐兩字而對頓驂豈或)¶
(頓止或驂駕亦是兩字/乎又恐公之不拘也)胡虜三年入乾坤一戰收(趙云/此言)¶
(馬之功矣天寶十五載安禄山陷京師至徳/二載復京師衞公之馬豈正于此時得用乎)舉鞭如有¶
問欲伴習池遊(趙云襄陽記峴山南習郁大魚池山簡/每臨此池飲輒大醉而歸常曰此我髙)¶
(陽池也城中小兒歌之曰山公去何逺來至髙陽池日/夕倒載歸酩酊無所知時時能騎馬倒著白接䍦舉鞭)¶
(向葛强何如并州兒强葢其愛將也今句所/云葢用山簡騎馬以比衞公而身比葛强矣)¶
<pb:KR4c0015_WYG_031-21a>¶
　　　見王監兵馬使説近山有白黑二鷹羅者久取¶
　　　竟未能得王以為毛骨有異它鷹恐臘後春生¶
　　　騫飛避暖勁翮思之甚眇不可見請余賦詩詩¶
　　　二首¶
雲飛玉立盡清秋不惜竒毛恣逺遊在野只教心力破¶
千人何事網羅求(趙云如雲之飛如玉之立皆言其白/至清秋之盡則序所謂臘後春生騫)¶
(飛避暖矣故有下句不惜竒毛恣逺遊也在野只教心/力破千人何事網羅求兩句通義葢序云羅者竟未能)¶
(得也言鷹在野虛費千人網羅之心力矣師民瞻本干/人何事則俗所謂干他甚事之義却成公不許人求之)¶
<pb:KR4c0015_WYG_031-21b>¶
(矣不必泥千人/不對在野也)一生自獵知無敵百中爭能恥下鞲(史/滑)¶
(稽傳注鞲臂捍也東觀記太守桓虞署趙勒為督郵貪/令自去虞嘆曰善吏如使良鷹下鞲命中  趙云鷹所)¶
(以用獵也謂其野鷹故云自獵庾信詩野鷹能自獵江/鷗&KR0281;獨漁知無敵則自人言之決知其無敵也今詩句)¶
(言鷹之百中自與其類爭能而恥/下調縱之鞲也亦以野鷹之故耳)鵬碍九天須却避兎¶
經三窟莫深憂(鵬事見莊子馮諼曰狡兔所以免于死/者有三窟今為君一窟矣  趙云葢大)¶
(言之而亦鷹之實事孔氏志曰楚文王少時雅好田獵/天下快狗名鷹畢聚焉有人獻一鷹曰非王鷹之儔俄)¶
(而雲際有一物凝翔飄颻鮮白而不辨其形鷹見之于/是竦翮而升矗若飛電須臾物墮如雪血灑如雨良久)¶
(有一大鳥墮地而死度其兩翅廣數十里喙邊有黄衆/莫能知時有博物君子曰此大鵬雛也始飛焉故為鷹)¶
<pb:KR4c0015_WYG_031-22a>¶
(所制文王乃厚賞獻者鷹之任正以搦兔莫深憂則言/如狡兔者自能免其死何用憂為以喻姦人之幸免歟)¶
(抑亦張綱所謂豺狼當/道安問狐狸之意邪)¶
　　　　右一¶
黑鷹不省人間有度海疑從北極來(趙云北極北方之/極也爾雅有四極)¶
(曰東至于泰逺西至于邠國南至于濮鈆北至于祝粟/謂之四極北方肅殺之氣故鷹多生于北如孫楚云生)¶
(井陘之巖阻是巳舊注春秋之命苞云瑶光為鷹意以/瑶光為北斗之名北斗與北極不同同矣又星氣為之)¶
(而巳豈謂謂/之從彼來乎)正翮摶風超紫塞立冬幾夜宿陽臺(趙云/正翮)¶
(則整翮之謂立冬則月令某日立冬紫塞北方之塞也/崔豹古今注曰秦所築長城土色皆紫漢塞亦然故稱)¶
<pb:KR4c0015_WYG_031-22b>¶
(紫塞立冬字師民瞻本作𤣥冬字出梁元帝纂要冬曰/𤣥冬然以正翮對之别無所出處宋玉朝雲賦陽臺之)¶
(下言鷹在峽/中實道其事)虞羅自各虛施巧(隋魏彦深鷹賦何虞者/之多端運横羅以羈束)¶
春鴈同歸必見猜萬里寒空秖一日金眸玉爪不凡材¶
(鴈門有紫疆城草皆色紫曰紫塞騫趙云虚施巧則未/能得矣次句又序所謂臘後春生  飛避暖故云與雁)¶
(同歸北塞而雁有見猜之理/矣又所以成超紫塞之句也)¶
　　　　右二¶
　　　鷗¶
江浦戲鷗戲無他亦自饒却思翻玉羽隨意㸃春苗雪¶
<pb:KR4c0015_WYG_031-23a>¶
暗還須浴(一作/落)風生一任飄幾羣滄海上清影日蕭蕭¶
(趙云無他言無他憂虞也所以亦自饒縱而浮泛下句/又言鷗以浮泛江浦為未饒縱又思明年之春田有新)¶
(苗翻玉羽而㸃之斯為飛翻之隨意矣下得㸃字不亦/竒乎浴于雪中固是鷗中之耐寒風生而飄是一事南)¶
(越志曰江鷗一名海鷗在漲海中隨潮上下常以三月/風至乃還洲嶼頗知風雪若羣飛至岸渡海者以此為)¶
(候故又有末/句滄海之語)¶
　　　猿¶
裊裊啼虚(一作/雲)壁蕭蕭掛冷枝艱難人不免隠見爾如¶
知慣習元從衆全生或用竒前林騰毎及父子莫相離¶
<pb:KR4c0015_WYG_031-23b>¶
(趙云宜都山川記峽中猿鳴至清諸山谷傳其響行者/歌曰巴東三峽猿鳴悲猿鳴三聲淚霑衣此啼之事也)¶
(張載論白猨𤣥豹藏于櫺檻何以知其接垂條于千仭/此掛之事也又蕭詮詩掛藤疑欲飲艱難人不免兩句)¶
(似難解豈言道路艱難人所不免而有出有處是為隠/見然不知隠見之機若猿則知之也葢猿之便捷常隠)¶
(茂林之中公又曰猿捷長難見若莊子有見巧之狙則/猿之可羅者斯或隠或見猿葢如知之乎若其便捷之)¶
(慣衆猿皆如此次句言其于便捷之中得以/全生如摶矢避弓之事末句又深言其意矣)¶
　　　黄魚¶
日見巴東峽(荆州記巴東/三峽巫峽長)黄魚出浪新脂膏兼飼犬(韓/愈)¶
(又魚詩飼犬驗今朝魚杜補遺鹽鐵論曰荆山之下以/王抵鵲江陵之人以  飼犬又王充論衡曰鍾山之下)¶
<pb:KR4c0015_WYG_031-24a>¶
(以玉抵鵲彭蠡/之濱以魚食犬)長大不容身筒桶相沿久風雷肯為神¶
泥沙巻涎沫回首恠龍鱗(筒桶捕魚器也餌趙云筒桶/㪚布江中以繫  觀其沒以)¶
(為驗而隨其困以取之也風雷肯為神葢不肯為神也/若龍者則風雷為之神矣黄魚徒大似龍鱗乃不能起)¶
(風雷此所以/為可恠也)¶
　　　白小¶
白小羣分命(易曰物/以羣分)天然二寸魚細微霑水族風俗當¶
園蔬入肆銀花亂傾箱雪片虚生成猶拾卵盡取義何¶
如(西京賦攫胎拾卵蚳蝝盡取白趙云取白小生成之/物遂猶拾卵而盡取矣葢言  小之微細所當宥也)¶
<pb:KR4c0015_WYG_031-24b>¶
　　　麂¶
永與清溪别䝉將玉饌俱無才逐仙隠不敢恨庖厨亂¶
世輕全物微聲及禍樞衣冠兼盜賊饕餮用斯須(文十/八年)¶
(傳縉雲氏有不才子天下之民以比三凶謂之饕餮注/貪財為饕貪食為餮  趙云梁王筠侍晏餞臨川王北)¶
(伐四言詩曰玉饌駢羅瓊漿泛溢無才逐仙隠則仙家/甞乗鹿車或騎鹿也亂世輕全物之物及禍樞似言聖)¶
(世猶不至于暴殄天物而亂世輕全生之物才聞鹿鳴/之微聲則禍隨之矣或曰鹿好其類聞鳴則聚故人學)¶
(為其鳴以致之柳子厚所謂楚之南有獵者為鹿鳴以/感其類伺其至發火而射之是已末句言衣冠之人行)¶
(如盜賊惟知饕餮而巳故使人多害生物用以充庖止/在斯須之間焉然則公之仁心于物又不避忌諱矣)¶
<pb:KR4c0015_WYG_031-25a>¶
　　　雞¶
紀徳名標五(史有紀徳之碑韓詩外傳田饒曰夫雞平/頭戴冠文也足傅距武也見敵而闘勇也)¶
(得食相呼義也鳴不失時信也雞有/五徳君猶烹而食之其所由來近也)初鳴度必三(禮文/王世)¶
(子雞初鳴衣/服至寢門)殊方聽有異(晉祖逖與劉琨同寢中夜聞/雞鳴蹴琨曰此非惡聲因起)¶
(舞/)失次曉無慙(詩雞鳴匪雞則鳴蒼蠅之聲後漢應門/失守闗雎刺世  趙云度必三則史記)¶
(所謂雞三號也必三字出禮記喪服大傳公在夔為殊/方而聽雞鳴有異于中原之它日則以雞多失鳴之次)¶
(而天既曉矣殊無慙也也此失字乃陳夀/國志所謂失旦之雞者矣舊注引詩非是)問俗人情似¶
充庖爾輩堪(禮充君/之庖)氣交亭育際巫峽漏司南(趙云孔/子云入)¶
<pb:KR4c0015_WYG_031-25b>¶
(國而問俗禮記何謂人情爾輩字出選葢言以雞充庖/者皆風俗人情之常爾又引末句意言雞之所以充庖)¶
(以其生息之繁葢一氣之所亭育也梁劉孝緯謝給藥/啓一物之微遂留亭育方氣所交以亭育萬物之際其)¶
(在巫峽之地為泄漏其司南之氣則于此雞之多可以/充庖而足也晉輿服志有司南車其用之于義理如梁)¶
(劉勰文心雕龍體性篇有云文之司南用此道也則言/文之指迷如司南車焉今公又借字以言氣之司于南)¶
(方耳所見如此更俟明識然今公此篇巳/已上數篇大率皆作惱語以含深意耳)¶
　　　别蘇徯(赴湖/南幕)¶
故人有遊子棄擲傍天隅(李陵詩遊子暮何/之又各在天一涯)他日憐才¶
命居然屈壯圖十年猶塌翼(陳琳檄忠義之/佐垂頭塌翼)絶倒為驚¶
<pb:KR4c0015_WYG_031-26a>¶
呼(音琅琊王澄毎聞衞玠言輒歎息絶倒故時人為之/語曰衞玠談道平子絶倒  趙云他日前日也前日)¶
(甞憐愛蘇之才命以為必超騰矣而今居然猶壯圖之/屈也尹文子曰形之與名居然别矣絶倒義葢氣絶而)¶
(欲倒也故笑/亦謂之絶倒)消渇今如此(司馬相如常/有消渇病)提攜媿老夫(禮/長)¶
(者與之/提攜)豈知臺閣舊洗拂鳯凰雛(蜀龎統號鳯雛易/林鸞者鳯之雛)得¶
實翻蒼竹棲枝把翠梧(趙云公自言其有消渇之病不/能提攜蘇徯為媿也下四句遞)¶
(相惟其以不能提攜為媿故豈更知其能以以臺閣之/舊而先奬拂鳯之雛也公曽為左拾遺是為臺閣舊古)¶
(有鳯將雛之曲蘇乃公故人之子故目之為鳯凰雛莊/子曰鳯凰非梧桐不棲非練實不食謂竹實之白如練)¶
(也/)北辰當宇宙南岳據江湖國帶煙塵色兵張虎豹符¶
<pb:KR4c0015_WYG_031-26b>¶
(杜詩傳發兵/皆以虎符)數論封内事揮發府中趨(趙云上句言帝/都語曰北辰居)¶
(其所而衆星共之是巳次句言湖南據者以蘇徯往為/幕客故指其地而言是時干戈未息故云國帯煙塵色)¶
(三字葢如庾信詠懷詩云馬有風塵氣人有闗塞衣也/虎符豹符則所以發兵也惟其如此而蘇徯徃為幕客)¶
(則數論其湖南封内之事于府趨之間發揮之/也古樂府陌上桑曰盈盈公府步冉冉府中趨)贈汝秦¶
人䇿(文十三年傳秦伯使士㑹行繞朝贈之/以䇿曰子無謂秦無人吾謀不適用也)莫鞭轅下¶
駒(灌夫傳上怒内史曰今日廷論局促效轅下駒駒趙/云夫䇿所以撾馬贈汝秦人䇿則勸之以必行  所)¶
(以駕轅莫鞭轅下駒/則戒之以無妄舉矣)¶
　　　月圓¶
<pb:KR4c0015_WYG_031-27a>¶
孤月當樓滿寒江動夜扉委波金不定(前漢樂志云月/穆穆以金波)¶
照席綺逾依(江淹詩綺席生浮埃席趙云委于波中則/蕩漾而金色不定照  上則與綺繡相依)¶
(委字與照字皆月身上字月賦云委照而呉業昌此所/謂委照委下其照也波金字金波之倒也席綺字綺席)¶
(之倒也六韜曰紂時/婦人以文綺為席)未缺空山靜髙懸列宿稀故園松¶
桂(一作/菊)發萬里共清輝(古詩千里共明月又清輝溢天/門  趙云未缺言月之尚圓記)¶
(云三五而盈三五而缺髙懸言月之著象列宿稀則月/明星稀也謝莊月賦隔千里兮共明月沈約望秋月云)¶
(清輝懸洞房松/桂一作松菊非)¶
　　　中宵¶
<pb:KR4c0015_WYG_031-27b>¶
西閣百尋餘(西京賦巨獸百/尋八尺曰尋)中宵步綺䟽(天台賦皦曰/烱晃于綺䟽)¶
(陸機振風薄綺疏選賦云/照文虹于綺疏注窗也)飛星過水白落月動沙虚擇¶
木知幽鳥(家語曰鳥能擇木木豈能擇鳥詩鳥鳴嚶嚶/出自幽谷  趙云動字公屢使如星臨萬戸)¶
(動寒江動夜扉今云落月動/沙虚只一動字為有精神矣)潛波想巨魚(古詩潛虬思/餘波漢書巨)¶
(魚縱/大壑)親朋滿天地兵甲少來書¶
　　　白帝樓¶
漠漠虛無裏(陸機詩街/巷紛漠漠)連連睥睨侵(見本巻上/白帝城詩)樓光去¶
日逺峽影入江深臘破思端綺(古詩客從逺方/來遺我一端綺)春歸待¶
<pb:KR4c0015_WYG_031-28a>¶
一金去年梅柳意還欲攪邊心(詩祇攪我心也趙云睥/睨城上女墻  侵則侵)¶
(虚無之裏言其髙也韓子云世有百金之馬無一金之/鹿也臘破思端綺所以禦寒且為新服春歸待一金所)¶
(以充費且以為賞故/有末句梅柳之興)¶
　　　送王十六判官¶
客下荆南盡君今復入舟買薪猶白帝鳴櫓巳(一作/少)沙¶
頭(江陵呉船至泊/于郭外沙頭)衡霍生春早瀟湘共海浮荒林庾信¶
宅為仗主人留(趙云頷聯葢言舟未行尚在白帝城下/買薪而沙頭猶欠此舟鳴櫓而泊也師)¶
(民瞻作巳沙頭句及衡霍瀟湘則王判官所經往之地/當以郴衡為止乎衡霍以公之時言之則一山而受二)¶
<pb:KR4c0015_WYG_031-28b>¶
(名厥後皮日休作霍山賦上之朝廷以正霍之本地乃/在夀州故其駢邑曰霍其賦中云自漢之後後乃易我)¶
(號而歸于衡公今所謂衡霍則當時言衡山猶曰衡霍/故對瀟湘瀟湘則湘江也衡霍瀟湘其處自江陵而往)¶
(則王判官者豈非將往彼而後止乎于衡霍言生春早/則送之之日探言之也庾信南陽新野人父肩吾文學)¶
(獨步江南信仕梁值侯景之亂奔于江陵則于江/陵有舊宅焉主人則王所至江陵之處主人也)¶
　　　奉送卿二翁統節度鎮軍還江陵¶
火旗還錦纜(龍旗九旒以象大火諸侯所建鳥&KR1157;七旒/以象鶉火州里呉甘寧以錦維舟維舟)¶
白馬出江城(趙云火旗朱旗也還錦纜則軍從舟中歸/矣隋煬帝為錦纜龍舟乃天子事而甘寧)¶
(亦甞為錦纜則富貴家事而巳龎徳好/騎白馬號白馬將軍以比卿二翁也)嘹唳吟笳發蕭¶
<pb:KR4c0015_WYG_031-29a>¶
條别浦清寒空巫峽曙落日渭陽明(趙云吟笳軍中之/所吹也别浦則舟)¶
(經之處也寒空巫峽曙説夔州公之在也也落日渭陽/明説長安所以懐鄉又暗有卿二翁者乃公舅翁之義)¶
(也師民瞻作渭/陽情不必如此)留滯嗟衰病何時見息兵(嘆其留滯于/夔而懐望長)¶
(安/也)¶
　　　閣夜¶
嵗暮隂陽催短景(謝靈運雪賦嵗將暮時既昬鮑照舞/鶴賦嵗崢嶸而催暮又窮隂殺節急)¶
(景凋/年)天涯霜雪霽寒宵五更鼓角聲悲壯三峽星河影¶
動搖(顔氏家訓問一夜何故五更曰更厯也經也著杜/補遺西清詩話云作詩用事要如釋語水中  鹽)¶
<pb:KR4c0015_WYG_031-29b>¶
(飲水乃知鹽味此説詩家秘宻藏也如子美五更鼓角/聲悲壯三峽星河影動揺人徒見陵轢造化之工不知)¶
(乃用故事也禰衡撾漁陽摻其聲悲壯漢武故事星辰/影動揺東方朔謂民勞之應則善用故事如繫風捕影)¶
(豈有/迹耶)野哭幾家聞戰伐(夫子惡野哭者非/其所而哭曰野哭)夷歌是(一作/數)¶
處起漁樵(蜀都賦曰陪以/白狼夷歌成章)卧龍躍馬終黄土(卧龍謂孔/明也郭外)¶
(有孔明廟躍馬謂公孫述也城有白土/帝祠此二人蜀之英雄言不免歸于)人事音書(一作/依依)漫¶
寂寥(蜀都賦公孫躍馬而稱帝寥趙云英雄皆不免于/死人事依依何至漫自寂  乎一云人事音塵無)¶
(義/)¶
　　　白帝城最髙樓¶
<pb:KR4c0015_WYG_031-30a>¶
城尖徑仄(一作/翼)旌斾愁獨立縹緲之飛樓(海賦神/仙縹緲)峽坼¶
雲霾龍虎睡江清日抱黿鼉遊扶桑西枝對斷石(日出/暘谷)¶
(浴于咸池拂于扶桑山海經云大荒之中暘谷上有/扶桑十日所浴九日居下枝一日居上枝皆戴烏)弱¶
水東影隨長流(薛云淮南子弱水出自窮石注窮/石在張掖北其水弱不能勝羽)杖藜¶
嘆世者誰子泣血迸空回白頭(趙云徑仄舊作徑昃巳/誤又作徑翼無義旌斾)¶
(愁則城上屯戍之旗也縹緲髙逺不明之貌魯靈光殿/賦云忽縹緲以響像公所用主此頷聯言峽壁開坼而)¶
(雲氣霾龍虎之睡江水澄清而日光抱黿鼉之游腹聫/則為張大之語以見樓之最髙也扶桑在東故望見其)¶
(向西之枝且與斷石相對隔也道書言蓬萊隔弱水三/十萬里以弱水在東所以言東影非禹貢之弱水此與)¶
<pb:KR4c0015_WYG_031-30b>¶
(朱崖著毛髪碧海吹衣裳之格相類莊子云/愿憲杖藜應門誰子葢誰氏之子省文也)¶
　　　覽鏡呈柏中丞¶
渭水流闗内(西都賦帶以洪/河涇渭之川)終南在日邊(詩終南何何/有毛萇曰終)¶
(南國之名山西都賦表/以太華終南之山是也)膽銷豺虎窟(南都賦豺/虎肆虐)淚入犬¶
羊天起晚堪從事行遲更覺仙鏡中衰謝色萬一故人¶
憐(趙云首兩句則懐望長安頷聫兩句則傷逢時之艱/腹聫兩句則傷其衰老而下兩句則求憐于柏中丞)¶
(也渭水終南言長安也晉明帝云只聞人從長安來不/聞人從日邊來故凡言帝都者以日邊言之吐蕃以犬)¶
(羊之資輒犯中原為盜賊窟穴于此所以膽銷其為豺/虎之地而恨其不安本國犬羊之天也凡仕有官守者)¶
<pb:KR4c0015_WYG_031-31a>¶
(必早起起晚矣可堪從事乎仙者身輕步疾老而行遲/矣那更覺為仙乎豈因覽鏡見衰而遂歎其終不能仙)¶
(矣/乎)¶
　　　西閣夜¶
恍惚寒空暮逶迤白露昏山虚風落石樓靜月侵門擊¶
柝可憐子無衣何處村時危闗百慮盗賊爾猶存(趙云/舊本)¶
(作寒山暮師民瞻本作寒空暮是葢下有山字也老子/曰恍兮惚其中有物寒空暮上著恍惚字亦新矣逶迤)¶
(字多矣如紆餘逶迤也白帝上有屯戍則每夜有擊柝/之役列子楊朱篇載公孫朝謂子産曰若欲以辭説亂)¶
(我之心不亦鄙而可憐哉隋江總南還尋草市宅/詩云無人訪語黙何處叙寒温易云一致而百慮)¶
<pb:KR4c0015_WYG_031-31b>¶
　　　瀼西寒望¶
水色含羣動朝光切太虛年侵頻悵望興逺一蕭疎猿¶
掛時相學鷗行烱自如瞿塘春欲至定下瀼西居(趙云/朝音)¶
(陟遥切言晨朝之光也陶潛云日入羣動息故對太虚/天台賦云太虛寥廓也年侵字陸機豫章行云前路既)¶
(巳多後塗隨年侵末句公雖有是言而次年之/春初猶在西閣其遷居則先在赤甲方移瀼西)¶
　　　陪柏中丞觀晏將士二首¶
極樂三軍士誰知百戰場無私齊綺饌久坐宻金章(趙/云)¶
(言其安樂而無戰也梁何遜輕薄篇曰象牀沓繡被玉/盤傳綺食金章銅印也銅章墨綬縣令之章飾而公今)¶
<pb:KR4c0015_WYG_031-32a>¶
(言則指將士之金帶耳鮑明逺詩云開/壤襲朱紱左右佩金章此乃言金帶也)醉客霑鸚鵡佳¶
人指鳯凰幾時來翠節特地引紅糚(趙云上兩句是宴/中之事杜田云鸚)¶
(鵡杯名雕刻海蠡而為之像鸚鵡形昔人以之勸酒并/為罰爵且又引南海異物志云鸚鵡螺狀如覆杯形如)¶
(鳥頭向其腹視之似鸚鵡故以為名又引酉陽雜爼云/梁宴魏使酒至鸚鵡杯徐君房飲不盡屬魏肇師曰海)¶
(蠡蜿蜒尾翅皆張非以為玩亦以為罰今日直不得辭/田以為酒杯名是矣既引南海異物志之説則螺自名)¶
(鸚鵡又却先自云雕刻海螺為之象鸚鵡形自相矛盾/大率以其螺為貴其次刻像之耳而田不能斷也佳人)¶
(指鳯皇則筵上或畫圖或繡帳之上有之而佳人共指/而言説也杜田云佳人指鳯皇疑是秦女㺯玉吹簫乗)¶
(鳯皇飛去事不敢强釋之又非是筵乃柏中丞宴將士/使妓耳豈有㺯玉之事耶末句使紅糚字尤可見矣梁)¶
<pb:KR4c0015_WYG_031-32b>¶
(簡文帝從軍行/曰紅糚來起迎)¶
　　　　右一¶
繡段裝簷額金花帖鼓腰一夫先舞劍百戲後歌樵(趙/云)¶
(上句則樂工之飾下句則工所擊之鼓歌樵則戲為䕫/峽樵歌之音也公閣夜詩曰夷歌是處起漁樵是巳舊)¶
(本作歌樵乃引李廣傳注刁斗曰以銅作鐎然考之韻/書音焦温器也三足而有柄别無歌義今校定歌鐎是)¶
(葢軍中/之樂)江樹孤城逺雲臺使寂寥漢朝頻選將應拜霍¶
嫖姚(趙云謝朓詩雲中辨江樹雲臺使寂寥豈久/無使命之來乎且引末句而以霍比中丞也)¶
　　　　右二¶
<pb:KR4c0015_WYG_031-33a>¶
　　　漢中王報韋侍御蕭尊師亡¶
秋日蕭韋逝淮王報峽中少年疑柱史多術怪仙公(趙/云)¶
(淮王則漢淮南王安其人賢以比漢中王也柱史以言/韋侍御老聃為周柱下史而韋以少年為之故疑其不)¶
(似聃也仙公以言蕭尊師仙公疑有多術/以延生而死故怪之也神仙傳有葛仙公)不但時人惜¶
祇應吾道窮一哀侵疾病相識自兒童處處鄰家笛飄¶
飄客子蓬(趙云左傳序云反袂拭面稱吾道窮也鄰家/笛使向秀聞笛事秀思舊賦序于時日薄虞)¶
(淵寒氷凄然鄰人有吹笛者發聲寥亮追想曩昔遊讌/之好感音而嘆作賦也客子蓬則公自自嘆其飄零也)¶
强吟懐舊賦巳作白頭翁(趙云懷舊賦潘安仁所作以/懐楊肇父子葢懐二人也公)¶
<pb:KR4c0015_WYG_031-33b>¶
(今所懐王蕭二人可借用矣壺/闗三老上書云白頭翁教臣也)¶
　　　南極¶
南極青山象西江白谷分古城疎落木荒戍宻寒雲嵗¶
月&KR0620;常見風飇虎或聞(趙云按晉天文志南極在井柳/之中正是南方之星故公于夔)¶
(州詩可用矣西江指蜀江/葢楚人以蜀江為西江也)近身皆鳥道殊俗自人羣(趙/云)¶
(南中八志曰交趾郡治龍編縣自興古鳥道四百里葢/以其險絶獸猶無蹊人所莫由特上有飛鳥之道耳而)¶
(用鳥道字則沈約愍塗賦依雲邊以知/國極鳥道以瞻家也莊子以馭人羣)睥睨登哀柝蝥¶
弧照夕曛(睥睨城上小城也于此可以曕視言白帝城/上有屯戍故也舊本矛弧善本作蝥弧是左)¶
<pb:KR4c0015_WYG_031-34a>¶
(傳取蝥弧以登乃鄭之旗名也方可對睥睨若作矛弧/即是兩物必不以對睥睨之一名矣言照夕曛則旗為)¶
(照謝靈運詩/夕嵐氣氣隂)亂離多醉尉愁殺李將軍(趙云公以李將/軍自比李廣飲)¶
(還至亭霸陵尉醉呵止廣傳中言霸陵尉醉則已可使/醉尉字而杜田又引南史何敬容傳謝郁作書戒之其)¶
(説亦是但不/細看廣傳耳)¶
　　　揺落¶
揺落巫山暮寒江東北流煙塵多戰鼔風浪少行舟(趙/云)¶
(此大厯二年詩是年九月吐蕃冦雲川又冦邠州郭子/儀屯于涇陽又桂州山獠反則為煙塵多戰鼓矣孫子)¶
(荆書煙塵俱/起震天駭地)鵝費羲之墨貂餘季子裘長懷報明主卧¶
<pb:KR4c0015_WYG_031-34b>¶
病復髙秋(趙云公以羲之自比羲之性愛鵝山隂道士/養好鵝因求市之道士云為冩道徳經當舉)¶
(羣相贈耳羲之欣然寫畢籠鵝而歸然公不&KR0281;書于題/于義為不切學者頗疑之豈適㑹見鵝而起句或有此)¶
(事而公紀實耶抑嘆其貧于鵝則必以字換之于衣則/止餘弊裘而巳耶戰國䇿蘇秦仕趙趙王資貂裘黄金)¶
(使説秦書十上而説不行墨貂之裘/弊今云貂餘季子裘言貧如蘇子矣)¶
　　　季秋江村¶
喬木村墟古疎籬野蔓懸素琴將暇日(趙云言將琴往/江村當暇日也)¶
白首望霜天登爼黄柑重支牀錦石圓(支牀出史/記龜筴傳)逺遊¶
雖寂寞難見此山川¶
<pb:KR4c0015_WYG_031-35a>¶
　¶
　¶
　¶
　¶
　¶
　¶
　¶
　¶
<pb:KR4c0015_WYG_031-35b>¶
　¶
　¶
　¶
　¶
　¶
　¶
　¶
　九家集注杜詩巻三十一¶
