# -*- mode: mandoku-view; -*-
#+TITLE: 九家集注杜詩
#+DATE: 2015-08-24 23:46:13.767605
#+PROPERTY: ID KR4c0015
#+PROPERTY: BASEEDITION WYG    
#+PROPERTY: JUAN 卷三十四
<pb:KR4c0015_WYG_034-1a>¶
欽定四庫全書¶
　九集集注杜詩巻三十四　宋　郭知達　編¶
　　近體詩¶
　　　多病執熱奉懐李尚書(之芳/)¶
衰年正苦病侵凌首夏何須氣鬱蒸(謝靈運首夏猶清/和應壉書曰處凉)¶
(臺而有鬱/蒸之煩)大水淼茫炎海接竒峯硉兀火雲昇(陶詩夏雲/多竒峰淮)¶
(南子旱雲煙火舉趙云書若渉大水隋盧思道納凉賦/云火雲赫而四  選賦有云狀滔大以淼茫舊本硉兀)¶
(注云山崖也硉音落骨切矹音五骨/切郭樸江賦云巨石硉矹以前却)思霑道暍黄梅雨¶
<pb:KR4c0015_WYG_034-1b>¶
(史記禹扇揭音謁傷暑也沾増添周處風/土記夏至前雨名黄梅雨  衣服皆敗黦)敢望宫恩玉¶
井&KR0008;(後漢書琅瑘有&KR0008;井厚丈餘魚豢魏畧明帝九龍/殿前玉井綺欄  趙云暑病日暍思道暍之人以)¶
(黄梅一雨霑之此武王扇暍之意公之為人可見矣玉/井者天子之事也唐制百官賜&KR0008;而公嘗為左拾遺當)¶
(預賜冰之利今既/逺矣故曰敢望也)不是尚書期不顧(前漢陳遵傳嗜酒/毎飲賔客滿堂輒)¶
(閉門取客車轄投井中雖有急終不能去時北部刺史/奏事過遵值其方飲刺史大窮候遵霑醉時突入見遵)¶
(母叩頭自白當對尚書有期㑹狀母乃令從閤閤出去/應休璉雨滿公琰書曰當此之時仲孺不時同産之服)¶
(孟公不顧/尚書之期)山隂野雪興難乗(王徽之嘗居山隂夜雪初/霽月色清朗四望皓然獨)¶
(酌酒咏左思招隐詩忽憶戴逵逵時在剡便夜乘小船/詣之造門而返日本乗興而來興盡而返而返何必見)¶
<pb:KR4c0015_WYG_034-2a>¶
(妥道不趙云題是多病執熱奉懐今尚書而云不是尚/書期  顧山隂野雪興難乗盖言不是不顧尚書之期)¶
(但欲比山隂野雪之乗興為難也在執熱中翻使雪使/又為竒矣或云此直是打諢之語則亦韓退之矣詩為)¶
(戯之/義)¶
　　　水宿遣興奉呈羣公(趙云謝靈運次南城詩雖/未登雲峯且以歡水宿此)¶
　　　　(詩二十韻分為兩叚毎叚十韻上叚/叙其行色下叚則有所求於羣公矣)¶
魯鈍仍多病(語參也魯聞新添王僧祐傳非救自同髙/人直是愛  多病耳漢書張良多病  趙)¶
(云張良性多/疾非病也)逢迎逺復迷耳聾須畫字髪短不勝箆(老/子)¶
(云五音令人耳聾左/傳髮短而心甚長也)澤國雖勤雨(杜補遺穀梁傳正月/不雨言不雨者勤雨)¶
<pb:KR4c0015_WYG_034-2b>¶
(也雨注思雨之勤也夏四月不雨言/不雨者閔雨也六月雨者喜雨也)炎天竟淺泥小江還¶
積浪弱纜且長隄歸路非關北行舟却向西(趙云弱䌫/生長隄言)¶
(且繫之於長隄也歸路非闗/北言長之不可得而歸也)暮年漂泊恨今夕亂雞啼¶
童稚頻書札(曹孟徳云烈士暮年古詩云遺我一書/札趙云鄧禹傳曰父老童稚垂髪戴白)盤¶
飡詎糝藜(右傳盤飡寘璧孔子陳蔡/間七日不食藜藿不糝)我行何到此物理¶
直難齊(莊子有/齊物篇)髙枕飜星月嚴城疊鼓鞞(張景陽比郭/非我城入間)¶
(鞞鼔聲杜云禮/記鼓鼙之聲讙)風號聞虎豹(蕪城賦風嘷雨嘯苦/寒詩虎豹夾路啼)水宿¶
伴鳬鷖(蜀都賦晨鳬旦至候鴈銜蘆雲飛水宿哢吭清/渠  趙雲嘷與號字異而音同語語虎豹之鞹)¶
<pb:KR4c0015_WYG_034-3a>¶
(鳬鷖則詩/篇名也)異縣驚虚往(古樂府他/鄉各異縣)同人惜解携(易出門/同人)¶
蹉跎長泛鷁展轉屢鳴雞(阮藉樂樂未終極白日/忽蹉跎詩展轉反側)嶷嶷¶
瑚璉器(子貢瑚璉器薛云右按世説謝琨問羊孚孚/林賦曰泛文鷁瑚璉器桃李蹊皆所之器)隂¶
隂桃李蹊(李廣傳桃李不言下自成蹊跳趙云相如上/林賦曰泛文鷁瑚璉器桃李  皆所以言羣)¶
(公也瑚璉者宗廟之器禮記明堂位云有虞氏之兩敦成/夏后氏之四璉殷之六瑚周之八簋是已謝𤣥暉桃李)¶
(蹊徑桑榆/隂道周)餘波期救涸(僖二十三年傳其波及晉國者/君子餘也莊子外篇車轍中有)¶
(鮒曰吾得斗升/水可以活矣)費日苦輕齎支策門闌䆳肩輿羽翮低¶
自傷甘賤役誰愍強幽棲(趙云書餘波及干流沙救涸/則以彼之盈及此之涸耳費)¶
<pb:KR4c0015_WYG_034-3b>¶
(日苦輕齎則言為客之次消費時日其所輕齎苦/於貿易而罄盡矣支策肩輿則言出謁於人矣)巨海¶
能無釣(任公子投/竿東海)浮雲亦有梯勲庸思樹立語黙可端¶
倪贈粟園應指(魯肅字子敬家富於財時廬江周瑜為/居巢長聞之往求資糧肅時有米二囷)¶
(各三千斛直指一囷與瑜/瑜益竒之乃結僑礼之交)登橋柱必題(成都託昇僊橋/司馬相如初西)¶
(去題其柱曰不乗赤車駟馬不過此橋後果以傳車至/其處橋在望鄉臺東南一里管陽陽縣  趙云上四句)¶
(則公子懐抱所負如此盖不以有求於人而遂屈也於/是羣公必有知之者則贈粟囷應指矣觀公粟園四十)¶
(畆乃委以與人則羣公之指囷/在公亦以為受之而無嫌矣)丹心老未折(薛云又按/文選謝𤣥)¶
(暉詩既秉丹石心寧流素絲涕又古樂府制賜文犀節/驛報紫泥書皇恩空已重丹心悵不紓别賦心折骨驚)¶
<pb:KR4c0015_WYG_034-4a>¶
時訪武陵溪(武陵溪秦人避亂之處為趙云句/又因所經之地去武陵  近矣)¶
　　　奉賀陽城郡王太夫人恩命賀鄧國太夫人(陽/城)¶
　　　　(王為伯/玉也)¶
衛幕銜恩重(杜正謬云衛幕乃衛青之幕/府也舊注引左氏燕幕非是)潘輿送喜頻(潘/安)¶
(閑居太夫人乃御板輿升輕軒近覽王畿近周周家國/  趙云送喜頻則王之母人有恩命之加為送事事之)¶
(頻/矣)濟時瞻上將錫號戴慈親富貴將如此尊榮邁等倫¶
(趙云王節度江陵是為上將如此字多/矣禮云好仁如此傳言難乎等倫也)郡衣封上舊國¶
與大名新紫誥鸞迴紙(新添䑏右記武都紫水有泥貢/之用封壐書故詔誥有紫泥之)¶
<pb:KR4c0015_WYG_034-4b>¶
(美王子年拾遺元狩初浮圻國貢蘭金之/泥如紫磨色常以此封詔函鬼魅不敢干)清朝燕賀人¶
(大厦成而燕雀東賀為趙云請封雖仍是陽城郡而夫/人之圖國為鄧國是  新矣紫誥紫錦之誥鸞回紙則)¶
(紙上之字有回鸞之勢也清朝則朝/旦之朝令戚歌云清朝飯牛至夜半)逺傳冬笋味更覺¶
綵衣春(趙云又以言郡王亦以髙年尤見尊親之壽孟/宗後母好笋令宗冬月求之宗入竹林慟哭笋)¶
(為之/出)奕葉班姑史(班姑扶風曹世叔妻彪之女名昭字/惠姬博學髙才世叔早卒有節行兄)¶
(固著漢書其八表及天文志未及竟而/卒和帝詔昭就東觀藏書閣踵而成之)芬芳孟母鄰(潘/安)¶
(仁閑居賦此里仁心/為美孟母所以三徙)義方兼有訓(左傳教子/以義方)詞翰兩如¶
神(趙云班姑史則王子太夫人盖能翰墨矣何平叔景/福殿賦曰偉孟母之擇鄰尚書云皇祖有訓禮記云)¶
<pb:KR4c0015_WYG_034-5a>¶
(至誠/如神)委曲承顔體鶱飛執主身可鄰忠與孝雙美畫麒¶
麟(麒麟閣名也上畫忠臣像郡趙云事母則孝事君則/忠其美畫麒麟則非特畫  王之像而亦畫夫人之)¶
(像也麒麟前漢閣名也前漢蘇武傳乃麒麟字今云雙/美之畫則又用金日傳母事教誨兩子甚有法度上聞)¶
(而嘉之病死圖畫於甘/泉宫署休屠王閼氏)¶
　　　江陵望幸(望車駕臨幸也/時大駕在蜀)¶
雄都元壯麗(曹子建壯哉佳麗殊百城漢髙帝見宫/室壯麗怒肅何曰非壯麗不足重成)望¶
幸歘威神(露光殿賦又似乎帝室之威神又云彰聖立/之威神甘泉賦配之君之懸圃兮象太一之)¶
(威神封趙云雄都指言江陵也司馬/相如  禪文云泰山梁父設壇望幸)地利西通蜀天文¶
<pb:KR4c0015_WYG_034-5b>¶
北照秦(趙云孟子曰天時不如地利易曰觀乎天文而漢/有天文志西通蜀則江自西而來舟船之所通)¶
(秦言長安長安/在荆渚之北也)風煙含越鳥(謝𤣥暉詩風煙有鳥路江/漢限無良古詩越巢巢南)¶
(枝/)舟楫控吴人未枉周王駕(顔延年車駕幸京口詩虞/風載帝狩夏諺頌王游春)¶
(方動宸駕望幸傾五州又周御窮轍迹夏載歴山川周/王駕謂穆王滿也  趙云列子載穆王命駕入駿之乗)¶
(馳驅/千里)終期漢武巡(漢武行幸雍幸汾隂榮陽還/至洛陽瞻望河洛又南巡狩)甲兵分¶
聖旨居守付宗臣(蕭何漢之宗臣左傳君行則居守也/趙云上句言車駕之出禁兵隨衛)¶
(分則分其半以出留其半於/京矣下句言有人為留守也)早發雲臺仗恩波起涸鱗¶
(哀江南賦猶有雲臺之仗涸鱗見餘波期救涸注荘子/車輙中有鮒魚  趙云雲臺在後漢之南宫梁丘遲侍)¶
<pb:KR4c0015_WYG_034-6a>¶
(宴餞徐州刺史應詔/詩曰肅穆恩波被)¶
　　　江邊星月二首¶
驟雨清秋夜金波耿玉繩(謝𤣥暉金波麗鳷鵲玉繩低/建章  趙云金波以言月玉)¶
(繩以言星漢志/月穆穆以金波)天河元自白江浦向來澄(趙云元自向/來之字公嘗)¶
(使矣葢云眉毛元自白淚㸃向來垂又/曰鏁石藤梢元自落倚天松骨見來船)映物連珠斷(史/五)¶
(星如/連珠)縁空一鏡升(古詩破鏡/飛上天)餘光隠更漏況乃露華凝¶
(謝荘詩露華識猿音将趙云末句言更漏之聲隠於星/月餘光之中也此則  曉故言況乃露華凝也露華凝)¶
(墜其客况/可知矣)¶
<pb:KR4c0015_WYG_034-6b>¶
　　　　右一¶
江月辭風纜江星别霧船雞鳴還曙色鷺浴自清州(趙/云)¶
(四句言曉見星月當船行之時也纜/言風䌫船言霧船則曉之景物也)歴歴竟誰種(謝惠/連詩)¶
(亭亭映月古詩天上上/何所有歴歴種白玉)悠悠何處圓(沈休文泳月清光/信悠悠謝莊月賦)¶
(云昇清質之悠悠/䧏登暉之藹藹)客愁殊未已他夕始相鮮(趙云四句/有感而問)¶
(星月也他夕始相鮮則併言星與月於於/他夕見之若客愁既止則始悦其鮮明矣)¶
　　　　右二¶
　　　舟月對驛近寺¶
<pb:KR4c0015_WYG_034-7a>¶
更深不假燭月朗自明船(陶潜叩棧親月船之趙云明/字與殘夜水明樓  法相似)¶
金刹青楓外(西京雜記以/黄金為刹)朱樓白水邊(杜補遺釋氏要/覽釋音无梵言)¶
(刹瑟至唐言竿今畧言刹即幡柱也趙云青楓外則其/刹之髙矣用青楓則南方所有之木朱樓盖驛樓也馮)¶
(衍顯志賦云伏/朱樓而四望)城鳥啼眇眇野鷺宿姢姢皓首江湖客¶
鈎簾獨未眠¶
　　　舟中¶
風餐江栁下雨卧驛樓邊(鮑照風餐弄松/宿雲卧恣天行)結䌫排魚網¶
連穡並米船(檣船上/帆竿也)今朝雲細薄昨夜月清圎飄泊南¶
<pb:KR4c0015_WYG_034-7b>¶
庭老秪應學水仙(趙云宋鮑照用風餐對雲卧唐栁明/獻用霞餐對雲卧詩曰魚網之設世)¶
(説王脩齡曰脩齡為飢自當問謝仁祖索食不須陶胡/奴米船也南庭老公自謂也南庭者南方之庭猶北地)¶
(謂之北/庭耳)¶
　　　遣悶¶
地闊平沙岸舟虗小洞房(謝𤣥暉洞/房殊未曉)使塵來驛道城日¶
避烏檣(趙云泊船之處近城日為城所倖不/照及檣故云避烏檣此公之巧句也)暑雨留蒸¶
濕江風借夕凉行雲星隠見(趙云雲合則星隠/雲過則星見也)疊浪月¶
光芒(趙云前浪後浪/月光皆照也)螢鍳縁帷徹(螢光可以照/物故曰螢鍳)蛛絲罥¶
<pb:KR4c0015_WYG_034-8a>¶
鬢長哀筝猶凭几鳴笛竟霑裳(趙云初聞哀筝猶忍淚/凭几聴之而已至聞鳴)¶
(苖則情不禁矣於是乎淚竟霑裳也魏文/帝與吴質書有云髙談悟心也筝順耳)倚著如秦贅¶
過逢類楚狂(賈誼傳秦人家富子壯則出分象貧子壯/則出贅注曰亦猶人身體之有贅非應所)¶
(有也楚/狂接輿)氣衝看劒匣(仕彦升劒氣凌雲又/張華見劒氣衝斗)頴脱撫錐囊¶
(原君傳曰大賢士之處世也譬如錐之處囊中其未至/見毛遂曰使遂蚤得囊中乃頴脱而出非特未見見而)¶
(已/也)妖孽闗東臭兵戈隴右瘡時清疑武畧世亂跼文場¶
餘力浮于海(語道不行乗/桴浮於海)端憂問彼蒼(月賦端憂多暇/詩云彼蒼者天)¶
百年從萬事故國耿難忘(趙云妖孽两句是吐蕃與盗/賊而蓋言當時之清則以武)¶
<pb:KR4c0015_WYG_034-8b>¶
(畧為疑而不用及世之亂則文場跼而不展矣兵書有/黄石公三畧杜預賛曰元凱文場稱為武庫語語云行)¶
(有餘力屈原有天問篇從萬事則言百年之/黄石公三略杜預而惟有懐鄉不能以也)¶
　　　江陵節度陽城郡王新樓成王請嚴侍御判官¶
　　　賦七字句同作¶
樓上炎天氷雪生髙飛燕雀賀新成(淮南子大厦成成/而燕雀來賀賀)碧¶
窻宿霧濛濛濕朱栱浮雲細細輕(趙云淮南子曰南方/曰炎天髙誘注曰南)¶
(方五月建午火之中也火性炎上故曰炎天顔延年夏/夜詩云炎天方埃鬰當炎天而樓上生冰雪則其髙可)¶
(知矣䆫含宿霧拱/帯浮雲皆言其髙)杖鉞褰帷瞻具美(賈宗為兾刺史/之部升車言刺)¶
<pb:KR4c0015_WYG_034-9a>¶
(史當逺視廣聴糾察美惡何有反垂/帷裳以自掩寒乎乃命御者褰之)投壺散帙有餘情¶
(祭遵投壺雅歌謝趙云許靖與曹孟徳書曰曹營丘/翼周杖鉞専征  靈運酬從弟惠連詩云㪚帙問所)自¶
公多暇延參佐江漢風流萬古情(庾亮鎮武昌昌之佐吏乗/月登月登樓不覺亮至將)¶
(避亮曰諸君少住老子於此興復不淺陶侃曰亮非獨/風流兼有為政之事  趙云詩自公退食荀子云其為)¶
(人也而多暇日/則其出入不逺)¶
　　　又作此非衛王¶
西北樓成雄楚都逺開山岳散江湖二儀清濁還髙下¶
(陽清為天隂濁/為地見照略)三伏炎蒸定有無(趙云古詩云西北有/髙樓今樓恰在西北)¶
<pb:KR4c0015_WYG_034-9b>¶
(故用之為宜逺開山岳散江湖則樓之所臨者髙所望/者逺矣樓在楚故故言山岳言江湖岳則衡岳也二儀)¶
(清濁還髙下三㑀炎蒸定有無雄健之之語皆樓之髙/所見之大而其氣之清也梁元帝纂要曰天地曰二儀)¶
(禮記曰天/髙地下)推轂畿年唯鎮静(馮唐傳推轂遣將命趙云/推云以言衛王奉  為將)¶
曵居終日盛文儒(鄱陽何王之門/不可曵長裾)白頭授簡焉能賦媿¶
似相如為大夫(雪賦授簡於司馬大夫藝/文志登髙能賦可為大夫)¶
　　　舟中出江陵南浦奉寄鄭少尹審¶
更欲投何處飄然去此都(賈誼何必懐此都御趙云周/庾信烏夜啼曲曰  史府中)¶
(何處宿故對此都成公綏嘯賦云/心滌蕩而無累志離俗而飄然)形骸元土木(土木/形骸)舟¶
<pb:KR4c0015_WYG_034-10a>¶
楫復江湖社稷纒妖氣(左太冲兵/纒紫㣲)干戈送老儒百年同¶
棄物萬國盡窮途(趙云老子云常善救物故無棄物萬/國盡窮途物多難之世無適而不為)¶
(窮途/也)雨洗平沙浄天銜闊岸紆鳴螀隨汎梗别燕起秋¶
菰(宋玉燕翩翩其辭歸以趙云上兩句道景雄健其下/句尤其矣惟其闊所  榮紆周禮冀州之擇藪曰揚)¶
(紆義蓋取此螿音將蟬也螿得梗而託之故隨汎梗而/鳴菰雕胡也燕集如菰叢之間時當秋則别之而起去)¶
(矣皆言/時也)棲託難髙卧(孔明髙卧南陽髙趙云言其身方/有所棲託難于  卧以自安也)¶
饑寒迫向隅寂寥相喣沬(莊子云魚相喣以濕相濡/以沬熟若忘忘於江湖)浩¶
蕩報恩珠(趙云前漢刑法志滿堂飲酒一人向隅而悲/泣皆為之不樂寂寥相喣沬則無以相賙給)¶
<pb:KR4c0015_WYG_034-10b>¶
(之者故報恩之殊亦浩蕩而無施也報珠傳記所載凡/三事三輔决録曰昆明池有魚絶綸而去夢於漢武帝)¶
(求去鈎帝明見大魚銜索帝取放之日三日池邊得明/珠一隻帝曰魚之報也又搜神記曰隋侯行見大蛇傷)¶
(因救治之其後蛇銜珠以報焉其征盈寸夜光可燭堂/故歴世稱隋珠又噲參養母至孝曾有𤣥鶴為戎人所)¶
(射窮而歸參參収養療治瘡愈而放之後鶴雌雄雙至/各銜明月珠報參而報恩珠三字則沈佺期云漢皇靈)¶
(沼上容有報恩珠公之/所用當以魚事為切)溟漲鯨波動(謝靈運凕/張無端倪)衡陽鴈¶
影徂(蜀都賦云候鴈銜蘆/未落南翔冰泮北徂)南征問懸榻(陳蕃為樂安太/守禮郡郡周璆)¶
(字而不名特為置/一榻去則懸之)東逝想乗桴(語乗桴浮于海趙云東/溟漲金波動所以引)¶
(逝想乗桴衡陽鴈影徂所引南征問懸榻南征南征亦/也出楚詞懸榻有兩字陳蕃禮周璆及其禮徐孺子)¶
<pb:KR4c0015_WYG_034-11a>¶
(然/)濫竊商歌聴(北山移文竊吹草堂濫中北岳/七啓云此甯子商歌之秋也)時憂卞¶
泣誅(楚人卞和以玉璞三獻/不遇楚王遂再刖其足)經過憶鄭驛(鄭莊/置驛)斟酌旅¶
情孤(趙云琴操曰卞和者楚野民得玉獻懐王王使樂/正子占之言石王以為欺謾斬其一足懐王死子)¶
(平王立和復獻之平王又以為欺斬其一足平王死子立/為荆王和復欲獻之恐復見害乃抱其玉而哭晝夜不)¶
(止涕盡續之矣血荆王遣問之於是和隨使獻玉王使/剖之中果有玉乃封為陵陽候卞和不就而去作退怨)¶
(之歌曰悠悠其水經荆山精氣鬱决谷巖巖中有神寳/灼灼明明宂山采玉難為功於何獻之楚先王遇其闇)¶
(昧信讒言斷截兩足離余身倪仰嗟嘆心摧傷紫之亂/朱紛墨同空山㱆欷涕龍鍾天鍳孔明竟以彰沂水滂)¶
(沛流于汶進寶得刑足離分斷者不續豈不怨斟酌旅/情孤言鄭監必測度我旅情之孤也鮑照和王丞詩斟)¶
<pb:KR4c0015_WYG_034-11b>¶
(酌高/代賢)¶
　　　江南逢李龜年(自注崔九即殿中監/崔滌中書令湜之弟)¶
歧王宅裏尋常見崔九堂前幾度聞正是江南好風景¶
落花時節又逢君(明皇雜録云上素曉音律時有馬仙/期李龜年賀懐智皆洞知律度龜年)¶
(時承顧遇後流廢江南毎遇良晨勝景常為人歌數闋/座上聞之莫不掩泣罷酒  趙云南史沈約謂王筠曰)¶
(不謂疲暮/復逢如君)¶
　　　官庭夕坐戯簡顔十少府¶
南國調寒杵西江浸日車客愁連蟋蟀亭古帶蒹葭(趙/云)¶
<pb:KR4c0015_WYG_034-12a>¶
(南國楚地也詩滔滔江漢南國之紀杵謂之調庾信夜/聴𢷬衣詩云調聲不用琴又書屏風詩曰𢷬衣明月下)¶
(静夜秋風飄錦石平砧面連房接杵腰急節迎秋韻新/聲入手調寒衣須及早將寄霍飄姚日車字則淮南子)¶
(曰日乗車駕以六龍羲和為馭而李尤云安得猛士飜/日車也蟋蟀字見於毛詩七月篇以為歳候此所以客)¶
(愁連之矣故對蒹葭/其字出亦出詩也)不邁青絲鞚虚燒夜燭花老翁須¶
地主細細酌流霞(趙云鞚馬勒也青絲為之耳古詩所謂/青絲絡頭是已吴書孫奐傳黄武五)¶
(年權攻石陽奐以地主使所部將軍鮮于丹師五千人/光斷淮道抱朴子載項曼都言到天上先人以流霞一)¶
(杯飲之鮑明逺細作對春/風公嘗用云細酌老江千)¶
　　　秋日荆南述懐三十韻¶
<pb:KR4c0015_WYG_034-12b>¶
昔承推奬分媿匪挺生材(左都蜀都賦揚/雄含章而挺生)遲暮宫臣沗¶
(陸機詩矯/迹厠宫臣)艱危衮職陪(詩衮職有闕臣趙云拾遺通籍/於朝斯為宫  在肅宗行在拜)¶
(之則艱危之時也甫杜補遺唐六典注云補闕拾遺武/后垂捶中置取山  補衮闕名官子美肅宗時為左拾)¶
(遺故/云)揚鑣隨日馭折檻出靈臺(朱雲折檻顯宗畫二十/八將於雲臺  趙云上)¶
(句言其扈從也拾遺補職闕之職皆得扈從日馭言乗/輿也下句言其柬爭不合而出也房琯以陳陶斜之敗)¶
(公上疏論琯不宜廢兎肅宗出甫為華/州功曹出雲則離雲臺而出官官也)罪戾寛猶活干¶
戈塞未開(趙云上句則上初欲誅甫/賴張鎬救之而得免也)星霜𤣥鳥變(古詩/秋蟬)¶
(鳥樹聞𤣥/鳥逝安適)身世白駒催(莊子知北逰人生天地之間若/白駒之過隙何自苦如此又鄰)¶
<pb:KR4c0015_WYG_034-13a>¶
(生説魏豹豹謝日人生一世間如白駒過隙星趙云𤣥/鳥燕也𤣥鳥變則言燕之或來或去為變也  霜之中)¶
(見𤣥鳥變則不一其年矣白駒/以譬光隂之超忽如其馳去)伏枕因超忽扁舟任往¶
來九鑚巴噀火(語鑚鐩改火欒巴/噀酒以救蜀火)三蟄楚祠雷(鮑云山/谷簡王)¶
(觀復曰予美人蜀下峽年月詩中可見其曰九鑚巴噀/火三蟄楚祠雷則徃來蜀中凡十二年也  趙云兩句)¶
(止通言九年中事非謂十二年也公乾元二年嵗在巳/亥年二月一日自隴右赴劔南十二月未到成都自庚)¶
(子至今嵗大厯三年之清明嵗在戊申是未為九公前/有月詩云二十四囬明次公定為二月望夜詩而續有)¶
(大厯三年白帝放船出瞿庚峽詩則猶在夔州可見是/年清明矣使鑚火字則見其為清明也巴噀火則欒巴)¶
(所噀之火以形容其在成都及東州及夔州皆為蜀地/也公以大厯三年春方離夔州發白帝下峽泊舟江陵)¶
<pb:KR4c0015_WYG_034-13b>¶
(秋晚寓公安縣嵗暮發公安至岳州則二年之秋八月/元年之秋八月通三年之秋八月在夔在江陵是為雷)¶
(之三蟄矣雷以二月而奮以八月而蟄謂之楚祠雷則/楚人所祠之雷葢楚人好祠察也夔以寒食言之則係)¶
(之蜀又以祠雷言之則係之楚葢以夔在六國為楚地/初不相妨也房不如此觧則九與三之義難考矣所見)¶
(如此/俟博)望帝傳應實(見杜/詩注)昭王問不囬(僖四年傳齊侯伐/楚曰昭王南征而)¶
(不復寡人是問禪趙云上句以囬言成都之所聞按二/成都記杜宇既  位於鼈靈遂升之西山不隱時適)¶
(月杜䳌方鳴民俗思宇因號為杜䳌以誌其/隱去之期或曰社䳌即望帝精䰟所化也)蛟螭深作¶
横豺虎亂雄猜(趙云兩句雖以言水宿山行之所有而/因託以興馬葢是時有跋扈之強臣賊)¶
(盗之巨/猾故也)素業行已矣浮名安在哉(趙云史云家承素業/安在哉三字公通此)¶
<pb:KR4c0015_WYG_034-14a>¶
(凡七便皆阮籍諫/懐云梁王安在哉)琴烏曲怨憤庭鶴舞摧頽(琴烏曲烏/夜啼也典)¶
(人舞白鶴於市補遺琴曲有長清短清幽蘭白雪風入/松烏夜吴兢古樂府解題云烏夜啼宋臨川王王義慶)¶
(趙也鮑明逺舞賦始連軒以鳯蹌終宛轉轉而龍躍&KR0008;/躅徘徊振迅騰摧  趙云其所怨憤寄之琴曲則烏夜)¶
(啼也而庭鶴/為之舞矣)秋水漫湘竹(湘妃揮涙濺/竹竹皆斑)隂風過嶺梅(大/庾)¶
(嶺多梅人號梅嶺舜趙因句則因所往之地而言其時/也張華博物志曰  死二妃淚下染竹即斑妃死為湘)¶
(水神曰曰湘妃竹秋水漫湘竹則預言秋時過湘潭也/大庾嶺多梅當隂風時經過於嶺上之梅則公預言其)¶
(冬時至/嶺上也)苦揺求食尾(司馬子長報任少卿書曰猛虎曰/深山百獸震恐及在檻穽之中揺)¶
(尾而求食積/威約之漸也)常曝報恩腮(三秦記江海集龍門魚登/者化龍不登者㸃額曝腮)結¶
<pb:KR4c0015_WYG_034-14b>¶
舌(前漢博士結舌而/不談又鉗口結舌)防讒柄探腸有禍胎(枚乗福有基/祸有胎  趙)¶
(云既為客矣求食所不得己報恩所不得忌而人結舌/探腸則己防患焉齊武帝謂臨賀王曰汝包藏禍胎)¶
蒼茫歩兵哭(阮籍為歩/兵哭窮途)展轉仲宣哀(王粲流離/作七哀詩)饑藉家¶
家米愁徵處處杯休為貧士嘆任受衆人咍得喪初難¶
識榮枯劃易該(趙云所句所以起論世人之榮枯可以/該了也差池分組冕合沓起蒿菜不必)¶
(伊周地皆登屈宋才以言其榮漢庭和異域晉史/折中台覇業尋常體臣忌諱災以言其枯也也)差池¶
分組冕合沓起蒿萊不必伊周地皆登屈宋才(伊尹周/公屈原)¶
(宋玉綬趙云詩言燕燕于飛差池其羽以飛譬之也而/分組  冠冕之貴其重沓來則特起於蓬蒿草菜之)¶
<pb:KR4c0015_WYG_034-15a>¶
(間耳伊尹周公之所任則宰輔之地今也不/必于宰輔所登用者皆如屈原宋玉之才也)漢庭和異¶
域(前漢匃奴傳賛和/親之論發于劉敬)晋史拆中台(晋中台拆/而張華誅)覇業尋¶
常體宗臣忌諱災(趙云上句以比當時遣使和吐蕃而/不即歸者矣次句則又必有以罪誅)¶
(者晋史則晋之太史以天文為告也非史籍之史中國/之于外裔甘心于和親此覇業尋常之體也而大臣充)¶
(使或留或誅則宗/臣以為忌諱矣)羣公紛戮力聖慮窅徘徊(趙云自此/而下論所)¶
(以致太平之事矣羽獵賦云羣公常伯揚朱墨翟之徒也/羣公之戮力至於紛然又煩聖慮之軫及而窅然徘徊)¶
(則吐蕃之/所因如此)數見銘鍾鼎(季武子作林鍾之銘/銘魯功衛孔悝鼎銘)真宜法¶
斗魁(陏志北斗一至四為魁五至七為杓也聖趙云上/句則羣公功成而鍾鼎之可銘下句則  慮之號)¶
<pb:KR4c0015_WYG_034-15b>¶
(令當法之北斗晋天文志斗/杓人君之象號令之主也)願聞鋒鏑鑄(賈誼過秦論/銷鋒鏑鑄以)¶
(為金人/十二)莫使棟梁摧(衛玠卒謝鯤哭之曰梁棟折不覺/哀杜補遺願聞鋒鏑鑄若家語顔)¶
(回云願鑄劍㦸以為農器是也晋陸玩拜司空謂賔客/曰以我為三公是天下無人矣索酒酌柱間地祝曰當)¶
(今乏才以尔為柱石/之臣莫傾人棟梁)磐石圭多翦(漢文帝封子弟曰磐/石之宗成王封康叔)¶
(翦桐葉/為圭)凶門轂少推(杜補遺李衛公對唐太宗曰古者/出師命将齋三日授之以鉞推其)¶
(轂又曰古者命将授鉞推轂鑿凶門而出/趙云轂少推望其息兵而不崇将臣也)垂旒資穆穆(禮/天)¶
(子穆/穆)祝網但恢恢(成湯祝網老子天網恢恢黈趙云傳/曰天子垂旒所以蔽明也  纊塞耳)¶
(所以蔽聰也盖言垂拱無事者如此成湯出見羅者方祝/曰從天下者從地出者四方来者皆入吾羅湯曰嘻盡之)¶
<pb:KR4c0015_WYG_034-16a>¶
(矣非桀其孰能為此哉乃命觧其三靣而置其一靣下/更教之祝曰欲左者左欲右者右欲髙者髙欲下者)¶
(吾取其犯命諸侯聞之咸曰湯/之徳至矣澤及禽獸况于人乎)赤雀翻然至黄龍不假¶
媒(春秋孔演圖曰鳥化為書孔子奉以告天赤雀集書/上化為黄玉後漢黄龍見于譙  趙云赤雀黄龍則)¶
(言祥瑞之至矣遁甲曰赤雀不見則國無賢白雀不䧏/則無後嗣注赤雀主銜書陽精也白雀主銜錢隂精也)¶
(在王者言之則尚書中侯曰赤雀銜丹書入豊長于昌/前昌則文王之名也瑞應圖曰黄龍者四龍之  王者)¶
(不漉池而漁則應和氣而逰于池沼在帝王言之則龍/魚河圖曰黄龍負圖従河中出付黄帝帝令侍臣寫以)¶
(示天下又曰黄龍従洛水出詣虞舜鱗甲成字令左右/寫文竟龍去其  漢文帝時見成紀宣帝時見新豊光)¶
(武時見于河章帝時四見安帝時見厯城哀帝時見頴/川魏時見不一至則如孔氏之鳯鳥不至之至媒則前)¶
<pb:KR4c0015_WYG_034-16b>¶
(漢樂歌曰天/馬徠龍之媒)賢非夢傅野(髙宗夢得説/于傅巖之野)隐類鑿顔坏(雄/)¶
(傳或鑿坏以遁荘子魯君聞顔闔賢欲以/為相使者往聘因鑿後垣而亡坏壁也)自古江湖客¶
冥心若死灰(莊子曰心若死灰趙/云四句則公自言也)¶
　　　哭李尚書(之/芳)¶
漳濵與蒿里逰水竟同年(劉公幹詩云竄身清漳濵李/延年分送喪歌為二等薤露)¶
(送王公貴人蒿里送士大夫庶人使挽柩者歌之為挽/歌也  趙云首兩句言病而即死也逰水之義起于論)¶
(幹子在川上曰逰者如斯夫而劉公/  詩有云遊者如流水哀此遂離分)欲挂留徐劒(見把/劔覔)¶
(徐君/句注)猶廻憶戴船(見應尋戴安道注徐趙云史記曰吳口/季札之初使北過  徐君好季札劒)¶
<pb:KR4c0015_WYG_034-17a>¶
(不敢言季札方為使上國未獻還至徐徐君已死乃/觧其寶劒繫徐君冡樹而去語林曰王子猷居山隂)¶
(大雪夜開室命酌四望皎然因咏招隐詩忽憶戴安/道時在剡乗興棹舟經宿方至既造門而返或問之)¶
(對曰乗興而来興盡而/返何必見戴安道耶)相知成白首此别間黄泉(左/傳)¶
(不及黄泉/無相見也)風雨嗟何及江湖涕泫然(風雨何嗟及矣安趙/云成白首字潘)¶
(仁詩投分寄石友白首同所歸也嗟何及字出/詩何嗟及矣涕泫然宇文中子云泫然流涕)修文将¶
管輅奉使失張騫(趙云王隠晋書載鬼蘇韶見其弟謂/曰顔淵卜啇今為地下修文郎有八)¶
(人韶自言其一也貼之以将管輅則李尚書之有竒才/應如魏之管輅也前漢張騫以郎應募使月氐至大夏)¶
(而竟歸漢拜太中大夫劉孝標辨命論曰臣觀管輅英輅/偉珪璋特秀實海内之名傑豈日者卜祝之流乎将管)¶
<pb:KR4c0015_WYG_034-17b>¶
(則修文郎有八人将如管輅者亦預之矣或曰将/携之而去亦通奉使失張騫李尚書充使而死也)史閣行¶
人在(周禮大行/人小行人)詩家秀句傳(趙云行人又申言其奉使/閣則言其書之史册也)¶
客亭鞍馬絶旅櫬網蟲縣(沈休文詩云/網蟲垂户織)復魄昭丘逺(登/樓)¶
(賦云西接昭丘昭/丘楚昭王之墓)歸䰟素滻偏(宋玉䰟兮歸来路趙云/此言其死于道  矣鮑)¶
(照詩鞍馬光照地儀禮䘮禮有復注復也有司招䰟復/䰟也昭丘按荆州圖經在當陽東南七十里復魂昭丘)¶
(逺則李尚書寄居荆南其櫬歸而復則所以為用素滻/長安之水也潘安仁西征賦云南有𤣥覇素滻歸䰟素)¶
(滻偏則李尚書/乃長安人也)樵蘇封𦵏地喉舌罷朝天(李固云陛下/之有尚書猶)¶
(天之有北斗斗為天之喉舌尚書亦猶陛下之喉舌罷/趙云上句則大臣之墓其前後左右禁樵牧也喉舌)¶
<pb:KR4c0015_WYG_034-18a>¶
(朝天則已死矣不復/以是任而見天子也)秋色凋春草王孫若箇邊(劉安招/隐芳草)¶
(兮萋萋王/孫兮不歸)¶
　　　重題¶
涕泗不能收哭君餘白頭兒童相顧盡宇宙此生浮江¶
雨銘旌濕(檀弓銘/明旌也)湖風井逕秋(鮑明逺蕪城賦云邉風/急兮城上寒井逕滅兮)¶
(丘隴/殘)還瞻魏太子賔客减應劉(趙云兒童相顧書一作/相識盡則言自兒重時)¶
(與李尚書相識若作相顧盡則言與李尚書之諸子更/相顧視一一巳盡而無説矣末句公自注外應劉字應)¶
(則應瑒字徳璉劉則劉禎字公幹曺丕與吳質書曰徐/陳應劉一時俱逝盖皆當丕為太子時相從之客也公)¶
<pb:KR4c0015_WYG_034-18b>¶
(公前有寄薛尚書云曽是接/應徐亦此四子中之二者)¶
　　　獨坐¶
悲愁廻白首倚杖背孤城江歛洲渚出天虛風物清(趙/云)¶
(舊本悲愁師民瞻本作悲秋是葢悲愁字雖出楚詞余/萎約而悲愁然是兩字惟宋玉之悲秋故對倚杖鮑明)¶
(逺云倚杖牧雞豚以江之歛故洲渚出謝恵連蕭條洲/渚際也故對風物其字熟矣如宋儋亦云秋盡野外草)¶
(木變衰長郊蕭條風物/凄𦂳今於法帖中可見)滄溟服(一作/恨)衰謝朱紱負平生¶
仰羡黄昏鳥投林羽翮輕(趙云在滄溟之中甘服衰謝/此亦乾坤一腐儒之勢也負)¶
(平生言其無用于時也平生祖/出論語久要不㤀平生之言)¶
<pb:KR4c0015_WYG_034-19a>¶
　　　暮歸¶
霜黄碧梧白鶴棲城上撃拆復烏啼客子入門月皎皎¶
誰家𢷬練風凄凄(詩風雨/凄凄)南渡桂水闕舟楫北歸秦(一/作)¶
(洛/)川多鼓鞞年過半百不稱意明日㸔雲還杖藜(趙云/梧之)¶
(碧葉為霜所黄也城上白帝城也易重門擊柝烏啼則/後漢謡所謂城上烏而樂府有烏夜啼之曲也客子公)¶
(自謂也選詩客子常畏人古詩明月何皎皎照我羅牀/幃秦川多鼓鞞則時吐蕃之兵未息秦川一作洛川非)¶
(洛未嘗/言川也)¶
　　　移居公安敬贈衛大郎(鈞/)¶
<pb:KR4c0015_WYG_034-19b>¶
衛侯不易得余病汝知之雅量㴠高逺清襟照等夷(趙/云)¶
(不易得字公嘗用曰神仙之人不易得南史袁憲字徳/章㓜聰明好學有雅量袁粲於王儉詩云老夫亦何寄)¶
(之子照/清襟)平生感意氣少小愛文辭河海由來合風雲若¶
有期(趙云河海由來合所以言意氣之感也書曰北播/為九河同為逆河入于海風雲若有期所以言其)¶
(文辭之/必效也)形容勞宇宙質朴謝軒墀自古幽人泣流年壯¶
士悲(趙云此則公自言也上句以言其憔悴而空老於/世下句以言無復入仕於朝廷易幽人正吉項羽)¶
(目樊噲/云壯士)水煙通徑草秋露接園葵入邑豺狼鬬傷弓鳥¶
雀飢(趙云上兩句述其移居公安之地也選詩云輕風/摧徑草史記云公儀休㧞其園葵舊注引陸士衡)¶
<pb:KR4c0015_WYG_034-20a>¶
(園葵詩在後矣豺狼鳥/雀以比賊盗窮困之民)白頭供宴語烏几伴棲遲交態¶
遭輕薄今朝豁所思(趙云白頭公自言也供宴語言可/以供衛之語烏几烏皮几也伴棲)¶
(遲則遷於公安惟有烏几為伴耳翟公題門云一貧一/富乃知交態古詩五陵輕薄兒今朝豁所思則以美衛)¶
(鈞/也)¶
　　　公安送韋二少府匡賛¶
逍遥公後世多賢送爾維舟惜此筵(趙云逍遥公杜補/遺引北史韋夐字)¶
(敬逺孝寛之兄志尚夷簡淡於榮利所居之宅枕帶林/泉對玩琴書蕭然自適時人號為居士周明帝以詩貽)¶
(之曰誰能同四隱來參子萬機夐願時朝謁帝大說勑/有司日給河東酒一斗號曰逍遥公又引唐史云韋嗣)¶
<pb:KR4c0015_WYG_034-20b>¶
(立為中書門下三品嘗於驪山建營别業中宗親往幸/焉自製詩序令從官賦詩因封嗣立為逍遥公名其所)¶
(居為清虛原幽棲谷且云以二史考之子美稱逍遥公/乃韋敻非嗣立也故世系表為韋氏九房以夐之後為)¶
(逍遥公房嗣立之後為小/逍遥公房盖以别之也)念我常能數字至將詩不必¶
萬人傳時危兵甲黄塵裏日短江湖白髪前(趙云頷聨/言思念我)¶
(則寄將我之詩去則不必傳之萬人也腹聨兩句其句/法不同上句言當時危之際與韋二皆在兵甲黄塵之)¶
(裏盖有兵甲則有黄塵此時危之事也黄塵字曹子建/感節賦大風隱其四起揚黄塵之冥㝠下句則言髪巳)¶
(白矣而短景中之江湖在/其前蓋指相聚之地也)古往今來皆涕淚斷腸分手¶
各風煙(趙云斷腸字多矣如謝靈運憶山中詩云楚人/心苦絶越客腸今斷鮑照東門行曰野風吹秋)¶
<pb:KR4c0015_WYG_034-21a>¶
(木行子心腸斷而别賦云行子腸斷也謝宣逺送王撫/軍詩分手東城闉劉𤣥暉八公山詩風煙四時犯霜雨)¶
(朝夜/沐也)¶
　　　贈虞十五司馬¶
逺師虞祕監今喜識𤣥孫形象丹青逼家聲器宇存凄¶
凉憐筆勢浩蕩問詞源爽氣金天豁清談玉露繁佇鳴¶
南岳鳯欲化北溟鯤(趙云虞秘監者世南也陸雲傳云/為浚儀令去官百姓圖畫形象太)¶
(史公云李陵顔其家聲王獻之云西山朝來致有爽氣/此借用於人耳晉書終日清談而巳露繁字韻董仲舒)¶
(有繁露之書也劉公幹詩鳯皇集南岳徘徊孤竹/根故對北溟鯤其字則北溟有魚其名為鯤也)交態¶
<pb:KR4c0015_WYG_034-21b>¶
知浮俗儒流不異門(趙云交態字鄭莊傳翟公題門曰/一貧一富乃知交態故對儒流其)¶
(字則儒家者流也史/記云同門而異户也)過逢連客位日夜倒芳樽沙岸風¶
吹葉雲江月上軒百年嗟已半四坐敢辭喧(趙云客位/字沈休文)¶
(云客位紫苔生别賦云月上軒而飛光古詩香爐詩云/四座且莫喧願聽歌一言今云敢辭喧豈言敢辭去喧)¶
(譁而拘拘喑黙此所/以終倒芳樽之歡也)書籍終相與青山隔故園(趙云此/暗用蔡)¶
(邕盡舉其家所有之書以與王粲又南史王筠字元禮/沈約見筠文咨嗟而嘆曰昔蔡伯喈見王仲宣稱曰王)¶
(公之孫吾家書悉當相與僕雖不敏請附斯言今公/所云正欲以書籍相與但故園隔在青山之外耳)¶
　　　公安縣懷古¶
<pb:KR4c0015_WYG_034-22a>¶
野曠吕䝉營江深劉備城寒天催日短風浪與雲平灑¶
落君臣契飛騰戰伐名維舟倚前浦長嘯一含情(趙云/呉將)¶
(吕䝉營於公安劉備曽為荆州牧故今句及之灑落君/臣契則又言先主之與諸葛也飛騰戰伐名則以言吕)¶
(蒙之為將也含情/則亦弔古之意也)¶
　　　公安送李二十九弟晉肅入蜀余下沔鄂(趙云/晉肅)¶
　　　　(乃李賀之父也當時以賀父名晉肅/不得令舉進士韓退之有辯在韓集)¶
正解柴桑纜仍㸔蜀道行檣烏相背發塞鴈一行鳴(趙/云)¶
(上句公將下沔鄂次句送晉肅入蜀檣烏則船檣上刻/為烏形取占風之義一往南一往蜀此所以為背發也)¶
<pb:KR4c0015_WYG_034-22b>¶
(塞鴈一行鳴則/言其别之時也)南紀連銅柱西江接錦城憑將百錢卜¶
飄泊問君平(趙云南紀字廣天文志云東循嶺徼逹甌/閩是謂南紀所以限蠻夷也非是詩云湯)¶
(湯江漢南國之紀銅柱馬援所建在驩州之東南極角/也南紀連銅柱一句又公自言其下沔鄂而儘南往矣)¶
(自西江而上沂是為接錦城末/句因晉肅入蜀故有君平之問)¶
　　　宴王使君宅二首¶
漢主追韓信蒼生起謝安吾徒自飄泊世事各艱難(趙/云)¶
(首兩句取古二人功名/之事言之引下句也)逆旅招邀近他鄉意緒寛不才¶
甘朽質髙卧豈泥蟠(趙云上兩句言皆在逆旅之中以/相招邀可以寛意緒也莊子逆旅)¶
<pb:KR4c0015_WYG_034-23a>¶
(者有二妻古樂府他鄉各異縣不才甘朽質所以自處/之語髙卧豈泥蟠則所以自謙也左傳有言才子不才)¶
(子/)¶
　　　　右一¶
汎愛容霜鬢留歡上夜闗(一作卜/夜閑)自吟詩送老相勸酒¶
開顔(趙云舊本霜髮師民瞻本作霜鬢是孔子曰汎愛/衆而親仁其後遂以泛愛為朋友則殷仲文南州)¶
(桓公九井作云廣筵散汎愛是已舊本正作卜夜閑卜/夜字左傳云臣卜其晝未卜其夜也一作上夜闗蓋以)¶
(公父諱閑當避閑字也殊不知公有云雙雙戲蝶過閑/慢則亦臨文不諱矣然今句當以上夜闗為正盖首兩)¶
(句便對而夜闗字方對霜鬢也又於留/歡為相應蓋如陳遵閉門投轄者矣)戎馬今何地鄉¶
<pb:KR4c0015_WYG_034-23b>¶
園獨舊山江湖墮清月酩酊任扶還(趙云老子云戎馬/生於郊末句月使)¶
(墮字竒矣李白亦云/更看江月墮清波)¶
　　　　右二¶
　　　留别公安太易沙門¶
隱居欲就廬山逺麗藻初逢休上人數問舟航留製作¶
長開篋笥擬心神(趙云廬山逺謂惠逺大師休上人則/詩僧湯惠休也數問舟航留製作言)¶
(來問公而留公之製作也長開篋笥擬心神言為/太易而開篋笥於是心神擬議合與其何篇也)沙村¶
白雪仍含凍江縣紅梅已放春先踏鑪峯置蘭若徐飛¶
<pb:KR4c0015_WYG_034-24a>¶
錫杖出風塵(趙云上林賦云其北則含凍裂地涉氷掲/河末句公蓋言先往廬山路香鑪峯求置)¶
(蘭若之地請太易師飛錫而來也/孫綽天台山賦應眞飛錫以躡虛)¶
　　　秋日荆南送石首薛明府辭滿告别奉寄薛尚¶
　　　書頌徳叙懷斐然之作三十韻(趙云石首縣江/陵屬縣也以山)¶
　　　　(得名頌徳叙懷四字今/世所謂紀徳陳情也)¶
南征為客久西候别君初嵗滿歸鳬舄(趙云西候屬西/之時候乃秋日)¶
(也鳬舄以言薛明府之為縣令/即王喬之乗鳬乃尚方舄事也)秋來把鴈書(趙云秋來/把鴈書應)¶
(是得其兄尚書之/書也鴈書事蘓武)荆門留美化(唐蕭銑屯軍荆門號荆/門軍在夷陵  趙云上)¶
<pb:KR4c0015_WYG_034-24b>¶
(句指言其自石首替也江陵府在唐管縣八而石首其/一也荆門於唐亦是江陵府縣名今石首替罷而謂之)¶
(荆門留美化其取江/陵府古謂之荆州也)姜被就離居(續漢書姜肱兄弟三/人皆以孝行著名肱)¶
(年長與三弟共被卧親友如此域趙云下句則言兄弟/相見也詩云美化行乎江漢之  書云用蕩析離居也)¶
聞道和親入(見肯慮白登圍注使趙云/此言薛尚書之充  也)垂名報國餘(趙/云)¶
(唐之於吐蕃初妻以金城公主而叛服不常至永泰大/厯間再遣使者來聘於是戸部尚書薛景仙往報新書)¶
(所載如此則薛尚/書者乃薛景仙乎)連枝不日並八座幾時除(見起居八/座太夫人)¶
(注景帝紀注凡言除者除故官就新官之趙云言尚/書之與薛石首不日相並連枝則如木  連理枝也)往¶
者胡星孛(胡星旄頭也孛星光芒短其光四出蓬蓬孛/孛然  趙云上句指言安祿山也天文志旄)¶
<pb:KR4c0015_WYG_034-25a>¶
(頭胡星也凡星/之妖所躔曰孛)恭惟漢網踈(漢刑法志禁網踈濶寛趙/云下句指言明皇之  大)¶
(也/)風塵相澒洞(洞簫賦風洪洞而不絶澒洞相連貎推/趙云凡兵之地謂之風塵如隋顔之)¶
(古意詩云歌舞未終曲風塵闇天地澒洞字出淮南子/曰未耳天地之時鴻濛澒洞莫知其門而文選止使洪)¶
(洞字其音/亦從去聲)天地一丘墟(王粲詩崤函復丘墟郭趙云一/丘墟則人民寡而城  荒矣)¶
殿瓦鴛鴦坼(鄴都銅雀臺皆鴛鴦瓦庾信賦昔為一雙/瓦飛入魏王宫  趙云鴛鴦瓦事魏志文)¶
(帝問周宣曰吾夣殿屋兩瓦墜地化為鴛鴦何也宣對/曰後宫當有暴死者帝曰吾詐卿耳宣曰夫夣者意耳)¶
(茍以形言便占吉㓙言未/卒黄門令奏宫人相殺)宫簾翡翠虛(西京雜記/有翡翠簾)鉤陳¶
摧徼道(西都賦周以鉤陳之位衛以嚴更之署又云周/廬千列徼道綺錯  趙云鉤陳星名主天子後)¶
<pb:KR4c0015_WYG_034-25b>¶
(營摧徼道則鉤陳之/營摧頽於徼道中也)槍纍失儲胥(長楊賦木擁槍纍以/為儲胥注槍纍作木)¶
(槍相櫐為柵也儲胥注武帝先作迎風館於甘泉山後/加露寒儲胥二館  趙云木槍相櫐為柵擁禽獸使不)¶
(得出此文選張銑所注其在揚雄本傳師古云言有儲/畜以待所須也公詩句直用揚雄賦而已蓋言槍櫐之)¶
(壞所以於儲胥為失也舊注却是言甘泉宫中/事不知上四句以言京師之䧟而宫殿之毁也)文物陪¶
廵狩親賢病桔椐公時呵䝟貐(䝟貐摩牙而食人虎杜/云爾雅䝟貐類貙  牙)¶
(食人集趙云廵狩指言肅宗之在鳯翔也文物陪則言/衣冠  於此也鴟鴞之詩曰予手拮据註云拮据撠挶)¶
(也言為巢之至苦其手病也親與賢/皆病則勞於討賊之事也䝟貐惡獸)首唱却鯨魚(見上/京觀)¶
(且僵尸注云趙/云鯨魚大魚)勢愜宗蕭相(蕭何也趙云蕭相而自注/云郭令公漢書云蕭何園)¶
<pb:KR4c0015_WYG_034-26a>¶
(之宗臣也勢愜言/討賊之勢愜順也)材非一范睢(史記載范睢逃魏齊之/辱入秦為相終復魏齊)¶
(之讎聽趙云自注云諸名將蓋秦拜范睢為客卿謀兵/事卒  其謀使五大夫綰伐魏伐韓大破趙於長平此)¶
(皆范睢之謀有益於/秦者故以比諸名將)屍填太行道血走浚儀渠(太行山/在河北)¶
(浚儀渠汴河也儀趙云/太行在幽燕浚  在梁)滏口師仍㑹(趙云滏水/光黄之間)函闗憤¶
已攄(趙云函闗則函谷闗是已於/是復京師矣下四句是也)紫微臨大角(隋天文/志紫㣲)¶
(大帝之座也又大角一星在攝提間天王座也又名天/楝  趙云言肅宗還長安也紫㣲臨大角則帝星臨王)¶
(座/也)皇極正乗輿(皇極乗輿天子輦屬正趙云洪範曰建/用皇極史曰乗興返  皇極正乗輿則)¶
(大中之道/復正也)賞從頻峩冕殊私再直廬(僖二十四年傳晉/侯賞從亡者  趙)¶
<pb:KR4c0015_WYG_034-26b>¶
(云公嘗曰峩冕耿金鍾今/對直廬則直宿殿廬也)豈惟髙衛霍曽是接應徐(衛/青)¶
(霍去病賔趙云衛霍漢之大將曽是接應徐此薛公又/加太子  客之職故耶徐陳應劉蓋皆曹丕為太子時)¶
(所從之人也觀後篇哭李尚書而云還瞻魏太子賔客/咸應劉公自注云李公厯禮部尚書薨于太子賔客可)¶
(見/矣)䧏集翻翔鳯(賈誼賦鳯凰翔于千仞兮覽徳輝而下/之  趙云於降集之間如翔鳯之飜言)¶
(言兄弟之/翶翔也)追攀絶衆狙(莊子云朝三暮四衆狙皆怒怒趙/云相與追攀而絶衆姦之喜  故)¶
(以徂/譬焉)侍臣雙宋玉(宋玉楚襄/王大夫也)戰䇿两穰苴(穰苴有司馬/兵法  趙云)¶
(蓋當時亦必有妬熱者矣宋玉楚襄王大夫有文章今/以侍臣言之則文才如雙宋玉穰苴善用兵有司馬兵)¶
(法今以戰䇿言之則武略如两/穰苴乃所以美薛之兄弟也)鑒澈勞縣鏡荒蕪巳荷¶
<pb:KR4c0015_WYG_034-27a>¶
耡嚮來披述作(自注石首處見/公新文一巻)重此憶吹噓白髪甘凋¶
喪青雲亦巻舒(趙云上句言䝉尚書之鑒照澄澈如鏡/之懸此樂廣謂之水鑑之意淮南萬畢)¶
(術云髙懸大鏡坐見四鄰陶淵明詩帶月荷鋤歸荒蕪/已荷鋤言昔從事於朝墨今則以荒蕪而乃從事於耕)¶
(種矣青雲卷舒言青雲/之志昔舒而今卷也)經綸功不朽跋涉體何如(自注/公頃)¶
(奉使和蕃/已見上)應訝耽湖橘(潭州有/橘洲)常餐占野蔬十年嬰藥¶
餌(見上藥餌扶/吾隨所之注)萬里狎樵漁(趙云經綸功不朽則又以/言薛尚書易曰君子以經)¶
(綸詩云大夫跋涉應訝耽湖橘常餐/占野蔬两句則又言薛公之相念也)揚子淹投閣(見子/雲識)¶
(字終投/閣注)鄒生惜曳裾(鄒陽書何王之門不可曵長裾乎/  趙云揚子鄒生公以自况也曵)¶
<pb:KR4c0015_WYG_034-27b>¶
(長裾則不欲/干謁諸侯也)但驚飛熠燿(東山詩熠燿宵行注/熠燿燐也燐螢火也)不記改¶
蟾蜍(張景陽下車如昨日蟾蜍四五圓易趙/云飛熠燿改蟾蜍皆以記時之變  也)煙雨封巫¶
峽江淮畧孟諸(孟諸九澤名云淮趙云煙雨封巫峽則/追言其舊居江  畧孟諸則指前途之)¶
(追言其舊居江淮畧孟諸注今在梁園睢/陽縣東北此郭璞之言而今日則南京也)湯池雖險固¶
(金城/湯池)遼海尚闐淤努力輸肝膽休煩獨起予(語起予者/商也  趙)¶
(云湯池普言眼前州郡選云實有險固遼海尚闐淤則/時幽燕猶有不順命者矣前漢溝洫志云填淤反壤之)¶
(害顔師古曰填淤謂壅泥也上又有填閼字師古云閼/讀與於同音於據切而公今押平聲義同耳末句所以)¶
(激之也呉越春秋越人之歌曰/行行各努力莊子云肝膽楚越)¶
<pb:KR4c0015_WYG_034-28a>¶
　¶
　¶
　¶
　¶
　¶
　¶
　¶
　¶
<pb:KR4c0015_WYG_034-28b>¶
　¶
　¶
　¶
　¶
　¶
　¶
　¶
　九家集注杜詩卷三十四¶
